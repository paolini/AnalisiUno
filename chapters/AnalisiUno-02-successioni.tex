\chapter{funzioni continue, limiti e successioni}
%\label{ch:successioni}

\section{funzioni continue}
\label{sec:continuita}

Intuitivamente una funzione continua ha la proprietà
che se in un punto $x_0$ assume un valore $y_0=f(x_0)$ allora
in punti abbastanza vicini ad $x_0$ i valori assunti
non saranno molto diversi dal valore $y_0$.
Nella definizione seguente questo viene formalizzato:
fissato il punto $x_0$ e scelto un errore $\eps>0$
che siamo disposti a commettere sui valori della funzione
possiamo trovare un errore $\delta>0$ per cui nei punti
che differiscono da $x_0$ per meno di $\delta$ il valore
della funzione differisce da $y_0$ per meno di $\eps$.

\begin{definition}[continuità su $\RR$]
\label{def:continua}%
\index{funzione!continua}%
\index{continuità}%
Sia $f\colon A \subset \RR \to \RR$ una funzione. Diremo che
$f$ è \myemph{continua nel punto} $x_0\in A$ se
\begin{equation}\label{eq:continuita}
\forall \eps>0 \colon \exists \delta>0 \colon
\forall x\in A\colon
\abs{x-x_0} < \delta \implies \abs{f(x)-f(x_0)} < \eps.
\end{equation}

Diremo che $f\colon A \to \RR$ 
è \myemph{continua} se è continua in ogni punto $x_0 \in A$.
\end{definition}

%%%%%%%%%%%%%%%%%%%
%%%%%%%%%%%%%%%%%%%
%%%%%%%%%%%%%%%%%%%

Attenzione: la funzione $f(x)=\frac{1}{x}$
assume vicino a $x=0$ valori molto diversi tra loro (ad esempio $f(0.01)-f(-0.01)=200$)
ma ciò non toglie che la funzione possa essere continua in quanto il punto
$x=0$ non appartiene al dominio e quindi,
in base alla definizione precedente, non ha senso e non ha importanza
verificare se la funzione è continua in tale punto.

\begin{theorem}[continuità del reciproco]
\label{th:cont_reciproco}%
La funzione $f\colon \RR\setminus\ENCLOSE{0}\to \RR$ definita
da $f(x)=\frac 1 x$ è una funzione continua.
\end{theorem}
%
\begin{proof}
Siano $x,x_0\neq 0$.
Se prendiamo $\delta < \frac{\abs{x_0}}2$
e se $\abs{x-x_0} < \delta$ si avrà,
per disuguaglianza triangolare inversa,
$\abs{x} > \frac{\abs{x_0}}2$. Dunque
\[
\abs{\frac 1 x - \frac 1 {x_0}}
= \frac{\abs{x-x_0}}{\abs{x\cdot x_0}}
\le \frac{2\delta}{\abs{x_0}^2}.
\]
Si ottiene quindi la condizione $\abs{f(x)-f(x_0)}<\eps$
se si sceglie $\delta$ in modo che
risulti anche $\delta < \frac{\abs{x_0}^2\cdot \eps}{2}$.
\end{proof}

\begin{example}
La \myemph{funzione segno} $\sgn\colon \RR \to \RR$ definita da
\[
  \sgn(x) = \begin{cases}
  1 & \text{se $x> 0$}\\
  0 & \text{se $x=0$}\\
  -1 & \text{se $x<0$}
  \end{cases}
\]
è un esempio di funzione non continua.
\end{example}
%
\begin{proof}
Verifichiamo che la funzione non è continua
nel punto $x_0=0$.
Infatti se $x\neq 0$ si ha
\[
\abs{\sgn(x)-\sgn(x_0)} = \abs{\sgn(x)} = 1
\]
e quindi se scegliamo $\eps<1$ non è possibile
trovare $\delta>0$ per cui valga la condizione
di continuità~\eqref{eq:continuita}
nel punto $x_0=0$.
\end{proof}

\begin{exercise}
Dimostrare che le funzioni $f(x) = x$ e $g(x)=\abs{x}$ sono continue.
Dimostrare che le funzioni $h(x) = \lfloor x\rfloor$ e $k(x)=\lceil x \rceil$
non sono continue (ma sono continue in ogni punto
$x_0\in \RR \setminus \ZZ$).
\end{exercise}

\begin{definition}[operazioni sulle funzioni]
Sia $A \subset \RR$ e siano $f,g$ funzioni $A \to \RR$.
Possiamo allora definire
$f+g$, $-f$, $f-g$, $f\cdot g$, $\abs f$, $f^n$ (con $n\in \NN$)
e (se $g(x)\neq 0$ per ogni $x\in A$) anche $f/g$
come funzioni $A \to \RR$ mediante le seguenti ovvie
definizioni
\begin{gather*}
(f+g)(x) = f(x) + g(x), \qquad
(f-g)(x) = f(x) - g(x), \\
(f\cdot g)(x) = f(x) \cdot g(x), \qquad
(f/g)(x) = f(x) / g(x), \\
(-f)(x) = -(f(x)), \qquad
\abs f(x) = \abs{f(x)}, \qquad
f^n(x) = (f(x))^n.
\end{gather*}

Se $f\colon A \to B$ e $g\colon B\to C$ ricordiamo
che abbiamo definito la funzione composta
$g\circ f\colon A \to C$:
\[
  (g\circ f)(x) = g(f(x)).
\]

Se $c\in \RR$ è un numero considereremo a volte $c\colon A \to \RR$
come una funzione \emph{costante}.
Risulta quindi inteso che se $c\in \RR$ e $f\colon A \to \RR$
allora $c\cdot f$ è la funzione definita da
$(c\cdot f)(x) = c\cdot (f(x))$.
La somma e il prodotto per costante rendono l'insieme $\RR^A$
delle funzioni $A \to \RR$ uno spazio vettoriale sul campo $\RR$.
\end{definition}

\begin{theorem}[composizione di funzioni continue]
\label{th:continuita_composizione}%
Se $f$ e $g$ sono funzioni definite e continue
in uno stesso punto $x_0$
allora anche
\[
  f+g, \qquad
  f\cdot g, \qquad
  f-g, \qquad
  \abs{f}, \qquad
  f^n\ \text{(con $n\in \NN$)}
\]
sono funzioni definite e continue nel punto $x_0$.
Se inoltre $g(x_0)\neq 0$ anche la funzione
$f/g$
è definita e continua nel punto $x_0$.

Se $f\colon A\subset \RR \to \RR$ è una funzione continua
nel punto $x_0\in A$ e
$g\colon B\subset \RR \to \RR$ è una funzione
continua nel punto $y_0=f(x_0)\in B$ allora la funzione $g\circ f$
definita in $f^{-1}(B)$ è continua nel punto $x_0$.
\end{theorem}
%
\begin{proof}
Mostriamo prima di tutto la continuità
della composizione $g\circ f$.
Per la continuità di $f$ in $x_0$ e di $g$ in $y_0=f(x_0)$
si ha che per ogni $\eps>0$ esiste un $\gamma>0$
e per ogni $\gamma>0$ esiste un $\delta>0$ per cui
\begin{align*}
 \abs{x-x_0}< \delta &\implies \abs{f(x)-f(x_0)}<\gamma,\\
 \abs{y-y_0}< \gamma & \implies \abs{g(y)-g(y_0)}<\eps
\end{align*}
da cui
\[
\abs{x-x_0}< \delta
\implies \abs{f(x)-f(x_0)}< \gamma
\implies \abs{g(f(x))-g(f(x_0))} < \eps
\]
che non è altro che la condizione di
continuità~\eqref{eq:continuita} per $g\circ f$.

Se $f$ e $g$ sono continue nel punto $x_0$
allora per ogni $\eps'>0$ esistono $\delta_1$
e $\delta_2$ tali che
\begin{align*}
 \abs{x-x_0} < \delta_1 &\implies \abs{f(x)-f(x_0)} < \eps',
 \\
 \abs{x-x_0} < \delta_2 &\implies \abs{g(x)-g(x_0)} < \eps'.
\end{align*}
In particolare scegliendo $\delta = \min\ENCLOSE{\delta_1,\delta_2}$
se $\abs{x-x_0} < \delta$ valgono contemporaneamente
entrambe le stime:
\[
 \abs{f(x)-f(x_0)}< \eps', \qquad
 \abs{g(x)-g(x_0)}< \eps'.
\]

Dunque per la somma osserviamo che se $\abs{x-x_0}<\delta$
si ha
\begin{align*}
 \abs{(f+g)(x) - (f+g)(x_0)}
  &= \abs{f(x)+g(x)-f(x_0)-g(x_0)}\\
  &\le \abs{f(x)-f(x_0)} + \abs{g(x)-g(x_0)}
  \le 2 \eps'.
\end{align*}
Dato $\eps>0$ basterà quindi scegliere $\eps' = \eps / 2$
e $\delta$ come sopra per ottenere la condizione di continuità.

Per il prodotto si ha
\begin{align*}
  \MoveEqLeft \abs{f(x)g(x)-f(x_0)g(x_0)}\\
  &= \abs{f(x)g(x) - f(x_0)g(x) + f(x_0)g(x) - f(x_0)g(x_0)}\\
  &\le \abs{f(x)-f(x_0)}\cdot\abs{g(x)} + \abs{f(x_0)}\cdot \abs{g(x)-g(x_0)} \\
  &\le \eps' \abs{g(x)} + \abs{f(x_0)} \eps'.
\end{align*}
Osserviamo ora che $\abs{g(x)}\le \abs{g(x)-g(x_0)} + \abs{g(x_0)}$
e quindi $\abs{g(x)}\le \abs{g(x_0)}+\eps'$ da cui:
\begin{align*}
  \abs{f(x)g(x)-f(x_0)g(x_0)}
  &\le \eps' \enclose{\abs{g(x_0)}+\eps'} + \abs{f(x_0)} \eps' \\
  &= \eps' \cdot(\abs{f(x_0)} + \abs{g(x_0)} + \eps').
\end{align*}
Possiamo facilmente rendere questa quantità inferiore a
qualunque $\eps>0$: basterà prendere $\eps'<1$ e
\[
  \eps' < \frac{\eps}{\abs{f(x_0)} + \abs{g(x_0)} + 1}.
\]

La funzione $f^n$ è continua per induzione su $n$
in quanto prodotto di funzioni
continue: $f^{n+1} = f^{n} \cdot f$.

Abbiamo già visto che la funzione $h(x) = \frac{1}{x}$ è continua,
dunque se $g$ è continua anche la funzione $\frac{1}{g(x)} = h\circ g$
è continua essendo composizione di funzioni continue. 
Di conseguenza anche la funzione $\frac{f}{g} = f \cdot \frac{1}{g}$
è continua, essendo il prodotto di funzioni continue.

Analogamente la funzione $f-g$ è la somma di $f$ con $-g$ e
la funzione $-g$ è la composizione di $g$ con $h(x)=-x$.
E' immediato verificare che la funzione $h(x)=-x$ è continua
e dunque anche la differenza $f-g$ è continua.
Lo stesso vale per la funzione $\abs f$ che è la composizione
di $f$ con la funzione $h(x) = \abs{x}$.
\end{proof}

Il precedente teorema è molto importante ed utile in quanto
garantisce che ogni funzione definita tramite una espressione
che coinvolge solamente le funzioni e le operazioni
elencate nell'enunciato del teorema, risulta certamente
essere una funzione continua. Come nel seguente.

\begin{example}
La funzione
\[
f(x) = \frac{(x-3)\cdot x -\frac{1}{x+x^2}}{\abs{x-\frac{1-x^3}{x}}}
\]
è continua.

Si intende che tale funzione è definita sull'insieme degli $x\in \RR$
per cui tutte le operazioni coinvolte sono definite ovvero
$f\colon D \subset \RR \to \RR$
con
\[
  D = \ENCLOSE{x\in \RR \colon x+x^2 \neq 0,\ x\neq 0,\ \abs{x-\frac{1-x^3}{x}}\neq 0}.
\]

Per convincersi che questa funzione $f$ è continua
si nota che le funzioni $x$ e le costanti $3$ e $1$ sono
funzioni continue.
Ma allora, per il teorema~\ref{th:continuita_composizione},
anche le funzioni $x-3$ e $x^2=x\cdot x$ sono continue.
Dunque anche $(x-3)\cdot x$, $x+x^2$ e $x^3$ e $1-x^3$ sono continue.
Di conseguenza sono continue pure $\frac 1{1+x^2}$ e $\frac{1-x^3}{x}$.
E poi saranno continue anche $(x-3)\cdot x - \frac 1{1+x^2}$ e $x-\frac{1-x^3}{x}$
e quindi $x-\frac{1-x^3}{x}$ e pure $\abs{x-\frac{1-x^3}{x}}$. Infine sarà
dunque continua $f(x)$.
\end{example}

In particolare è chiaro che le funzioni lineare e quadratiche 
che abbiamo introdotto nelle sezioni precedenti sono funzioni continue
in quanto sono ottenute sommando e moltiplicando tra loro funzioni continue.

%%%%%%%%%%%%%%%%%%%

\begin{theorem}[continuità delle funzioni monotone]
  \label{th:monotona_continua}%
  \mymark{*}%
  \index{funzione!continua}%
  \index{funzione!monotòna}%
  \index{funzione!suriettiva}%
  Sia $I\subset \RR$ un intervallo e sia
  $f\colon I \to \RR$ una funzione monotòna.
  Allora $f$ è continua se e solo se $f(I)$ è 
  un intervallo.
\end{theorem}
%
\begin{proof}
Senza perdita di generalità possiamo supporre che $f$ 
sia crescente. 
Dimostriamo innanzitutto che se $f(I)$ è intervallo allora $f$ è continua.

Prendiamo un punto $x_0\in I$ e sia $\eps>0$.
Vogliamo trovare $x_1<x_0$ tale che  
per ogni $x\in [x_1,x_0]\cap I$ si abbia $f(x)>f(x_0)-\eps$.
Siccome $f(I)$ è un intervallo che contiene il punto $f(x_0)$ 
ci sono due possibilità: o $f(x)>f(x_0)-\eps$ per ogni $x\in I$
e quindi possiamo scegliere $x_1<x_0$ a piacere
oppure esiste $x_1\in I$ tale che $f(x_1)=f(x_0) - \frac \eps 2$.
In questo secondo caso dovrà essere $x_1<x_0$ (in quanto $f$ è crescente)
e per monotonia si avrà, come voluto $f(x)\ge f(x_1) > f(x_0)-\eps$ 
per ogni $x\in [x_1,x_0]$.

In modo analogo possiamo trovare $x_2>x_0$ tale 
che per ogni $x\in [x_0,x_2]\cap I$ si abbia $f(x) < f(x_0)+\eps$.
Essendo $f$ crescente se $x\ge x_0$ si avrà anche $f(x)\ge f(x_0)$ 
e se $x\le x_0$ si avrà $f(x) \le f(x_0)$. 
Dunque per ogni $x\in [x_1,x_2]$ si avrà $\abs{f(x)-f(x_0)}<\eps$.
Basterà scegliere $\delta = \min\ENCLOSE{x_0-x_1,x_2-x_0}$ 
per ottenere la continuità di $f$ in $x_0$.

Supponiamo ora che $f$ sia una funzione continua e crescente.
Vogliamo dimostrare che $f(I)$ è un intervallo.

Siano $y_1, y_2 \in f(I)$ e sia $y_0\in \RR$
con $y_1 < y_0 < y_2$.
Vogliamo dimostrare che $y_0\in f(I)$ cioè che esiste $x_0\in I$
tale che $f(x_0)=y_0$.
Sappiamo che esistono $x_1,x_2$ in $I$ tali che
$f(x_1) = y_1$ e $f(x_2) = y_2$.
Dovrà essere $x_1<x_2$ perché $f(x_1)<f(x_2)$ e
$f$ è strettamente crescente.
Definiamo:
\[
 x_0 = \sup A
\qquad
\text{con } A=\ENCLOSE{x\in I\colon f(x)<y_0},
\]
e dimostriamo che $f(x_0)=y_0$. 
Chiaramente $x_0\in [x_1,x_2]$ in quanto 
$x_1\in A$ e $x_2$ è un maggiorante di $A$
e dunque $f$ è definita e continua in $x_0$.

Se fosse $f(x_0)<y_0$ scelto $\eps = y_0-f(x_0)$
per la definizione di continuità dovrebbe esistere
$\delta>0$ tale che per ogni $x\in I$ con $\abs{x-x_0}<\delta$
si abbia $\abs{f(x)-f(x_0)}<\eps$.
In particolare scelto $x=x_0+\frac \delta 2$
si avrebbe $f(x) < f(x_0) + \eps = y_0$.
Ma allora avremmo $x\in A$ che è assurdo in quanto
$\sup A = x_0 < x$.

Se fosse invece $f(x_0)>y_0$ posto $\eps = f(x_0)-y_0$,
grazie alla continuità di $f$ in $x_0$,
possiamo trovare $\delta>0$ tale che per ogni $x\in I$
con $\abs{x-x_0}<\delta$ si abbia $\abs{f(x)-f(x_0)}<\eps$.
In particolare scelto $t = x_0 - \frac \delta 2$
si ha $f(t) > f(x_0)-\eps = y_0$. 
Ma essendo $t<x_0 = \sup A$ sappiamo che $t$ non può essere 
un maggiorante di $A$ dunque deve esistere $x\in A$
tale che $t<x$. 
Ma se $x\in A$ allora $f(x) < y_0 < f(t)$
che è assurdo in quanto $f$ è crescente.

Abbiamo quindi mostrato che $f(x_0)=y_0$ e dunque
che $f(I)$ è un intervallo.
\end{proof}
%

Il teorema~\ref{th:monotona_continua} precedente ci permette di affermare che per $a>0$, $a\neq 1$ 
le funzioni 
$\exp_a$ e $\log_a$ sono continue. 
Infatti tali funzioni sono bigezioni monotone tra 
gli intervalli $\RR$ e $\RR_+$.

Grazie al teorema~\ref{th:continuita_composizione} sappiamo 
che se $n\in \NN$ la funzione $x^n$ è continua su tutto il suo 
dominio $\RR$. 
La funzione inversa $\sqrt[n]{x}$ è anch'essa crescente e 
bigettiva come funzione $[0,+\infty)\to[0,+\infty)$ e dunque 
anch'essa risulta essere continua.
Per simmetria (si veda l'esercizio~\ref{ex:simmetrica_continua}) 
possiamo concludere 
%che sia la potenza $x^n$ 
che le radici $\sqrt[n]{x}$ sono 
funzioni continue su tutto il loro dominio.
Anche la funzione $f(x) = x^\alpha$, $f\colon [0,+\infty)\to [0,+\infty]$ 
con $\alpha>0$ è crescente ed è invertibile (l'inversa è $x^{\frac 1 \alpha}$)
e dunque è surgettiva e continua.
Se $\alpha<0$ la funzione $f(x)=x^\alpha$ è definita sull'intervallo 
$(0,+\infty)$ ed è anch'essa continua in quanto 
composizione di funzioni continue: $x^{\alpha} = \frac{1}{x^{-\alpha}}$.

%
\begin{exercise}\label{ex:simmetrica_continua}
  Sia $f\colon \RR\to \RR$ una funzione pari oppure dispari.
  Se la restrizione di $f$ all'intervallo $[0,+\infty)$ 
  è continua allora $f$ è continua su tutto $\RR$.
\end{exercise}


\section{limite di funzione}

Se una funzione $f$ non è definita in un punto $x_0$ non ha senso chiedersi
se in tale punto è continua. 
Possiamo però chiederci se è possibile definire la funzione anche nel punto 
$x_0$ dando un valore opportuno $\ell$ in modo da rendere $f$ continua 
in quel punto. 
Se ciò è possibile diremo che la funzione $f(x)$ ha limite $\ell$ 
per $x$ che tende a $x_0$ e scriveremo:
\[
  f(x) \to \ell \qquad \text{per $x\to x_0$}
\]
(daremo tra poco una definizione con maggiore precisione e generalità).

Ad esempio la funzione $f(x) = \frac{x^2-1}{x-1}$ è una funzione definita per $x\neq 1$
e coincide, se $x\neq 1$ con la funzione lineare $\tilde f(x) = x+1$ definita 
su tutto $\RR$. 
Visto che $\tilde f$ è continua e $\tilde f(1)=2$
scriveremo:
\[
  \frac{x^2-1}{x-1} \to 2
  \qquad \text{per $x\to 1$.}
\]

Se estendiamo $f$ con un valore $\ell$ nel punto $x_0$ otteniamo 
in generale la funzione 
\[
  \tilde f(x) = \begin{cases}
    f(x) & \text{se $x\neq x_0$}\\
    \ell & \text{se $x=x_0$}
  \end{cases}  
\]
e la continuità di $\tilde f$ nel punto $x_0$ si scrive così:
\[
\forall\eps>0\colon \exists \delta>0\colon
\abs{x-x_0}<\delta \implies \abs{\tilde f(x)-\tilde f(x_0)}<\eps.  
\]
Osserviamo che se $x=x_0$ allora ovviamente $\abs{\tilde f(x)-\tilde f(x_0)}
= 0 < \eps$ dunque possiamo supporre, nella condizione precedente, 
che sia $x\neq x_0$ e dunque $\tilde f(x)=f(x)$. 
Inoltre visto che $\tilde f(x_0)=\ell$ si ottiene 
la seguente condizione:
\begin{equation}\label{eq:55338}
\forall \eps>0\colon \exists \delta >0 \colon 
  \forall x\neq x_0\colon
  \abs{x-x_0}<\delta \implies \abs{\tilde f(x) - \ell} < \eps.
\end{equation}
La~\eqref{eq:55338} potrebbe dunque essere utilizzata per definire 
il concetto di limite $f(x)\to \ell$ per $x\to x_0$.
Sarà però molto utile estendere il concetto di limite $f(x)\to \ell$ 
per $x\to x_0$ anche nei casi in cui $\ell$ e/o $x_0$ possano 
essere infiniti (cioè elementi dei reali estesi $\bar \RR$).

Per fare ciò osserviamo che
se definiamo $B_\rho(x_0) = \ENCLOSE{x\in \RR \colon \abs{x-x_0}<\rho}$
la condizione \eqref{eq:55338}
può essere scritta anche nella forma 
\[
  \forall \eps>0\colon \exists \delta >0 \colon 
  x \in B_\delta(x_0)\setminus\ENCLOSE{x_0} \implies \tilde f(x) \in B_\eps(\ell)  
\]
che a sua volta si può scrivere nella forma:
\[
  \forall \eps>0\colon \exists \delta >0 \colon 
  f(B_\delta(x_0)\setminus\ENCLOSE{x_0}) \subset  B_\eps(\ell).    
\]

L'idea è che gli insiemi del tipo\footnote{%
la lettera $B$ sta per \emph{ball} in quanto 
più in generale (se fossimo in $\RR^3$ invece che in $\RR$)
l'insieme dei punti che distano meno di $\rho$ da un punto fissato 
è l'interno di una sfera piena. 
In geometria una sfera piena si chiama \emph{palla} 
se contiene solo i punti interni (e non la superficie sferica)
e si chiama \emph{disco} o \emph{palla chiusa} se contiene 
anche i punti della superficie.
}%
$B_\rho(x_0)$ 
rappresentano i punti \emph{vicini} al punto $x_0$. 
In analogia potremmo pensare che i punti \emph{vicini} 
a $+\infty$ siano i punti di una qualunque semiretta 
del tipo $(M,+\infty]$.
Si dà quindi la seguente.


\begin{definition}[intorno]
Per $x\in \RR$ definiamo la famiglia degli \myemph{intorni} (basilari) di $x$
come l'insieme di tutti gli intervallini aperti, simmetrici, centrati in $x$:
\[
  \B_x = \ENCLOSE{ (x-\eps, x+\eps) \colon \eps>0}.
\]
Definiamo poi le famiglie 
degli \emph{intorni destri} e \emph{intorni sinistri}
\mymargin{intorni!destri/sinistri}
\index{intorni}
di $x$ come
\[
  \B_{x^+} = \ENCLOSE{ [x, x+\eps) \colon \eps>0},
  \qquad
  \B_{x^-} = \ENCLOSE{ (x-\eps , x] \colon \eps>0}
\]
e le famiglie degli intorni di $+\infty$ e $-\infty$ come segue
\[
  \B_{+\infty} = \ENCLOSE{ (\alpha,+\infty], \colon \alpha \in \RR },\qquad
  \B_{-\infty} = \ENCLOSE{ [-\infty, -\beta), \colon \beta\in \RR}.
\]

Per ogni $x\in \bar \RR = [-\infty, +\infty]$
risultano quindi definiti gli intorni $\B_x$ e per
ogni $x\in \RR$ sono definiti gli intorni $\B_{x^+}$ e $\B_{x^-}$.
\end{definition}

\begin{remark}
Sarebbe possibile definire in maniera analoga gli intorni dei punti in $\RR^n$
(per l'analisi di funzioni di più variabili)
o in $\CC$ (per l'analisi complessa).
Ma in questo corso e in questo capitolo in particolare siamo interessati 
allo studio delle funzioni di una singola variabile.

Su $\RR$ c'è una struttura di ordine totale che è utile preservare aggiungendo
due punti all'infinito: $+\infty$ e $-\infty$.
Su $\RR^n$ (e su $\CC$, che in questo contesto possiamo identificare con $\RR^2$)
non c'è una struttura d'ordine naturale e quindi
usualmente si considera un unico punto all'infinito $\infty$ i cui intorni
saranno
\[
  \B_\infty = \ENCLOSE{\ENCLOSE{x \in \RR^n\colon \abs{x}>R}\colon R>0}.
\]

Su $\RR^n$ (e su $\CC$) non esiste il concetto di intorno \emph{destro}
e \emph{sinistro} proprio perché questi concetti presuppongono un ordinamento.

In certi casi può tornare utile considerare un unico punto all'infinito,
denotato con $\infty$, anche in $\RR$ (in molti testi tale punto verrebbe
denotato con il simbolo $\pm\infty$)
e si potrebbero usare le notazioni $+\infty = \infty^-$ e $-\infty = \infty^
+$ visto che gli intorni di $+\infty$ e $-\infty$ sono in effetti intorni
unilaterali del punto all'infinito.
\end{remark}

\begin{definition}[limite di funzione]
\mymark{***}
Sia $A\subset \RR$ e $f\colon A \to \RR$. 
Sia $x_0\in [-\infty,+\infty]$
% un punto di accumulazione di $A$ 
e sia $\ell \in [-\infty,+\infty]$.
Allora diremo che la funzione $f$ ha limite $\ell$ per $x$ che tende a $x_0$ 
e scriveremo\mymargin{limite!di funzione}
\[
  f(x) \to \ell \qquad \text{per $x\to x_0$}
\]
se per ogni intorno di $\ell$ esiste un intorno di $x_0$ tale che
la funzione valutata nell'intorno di $x_0$, tolto eventualmente $x_0$,
assume valori
nell'intorno di $\ell$:
\begin{equation}\label{eq:def_limite}
  \forall V \in \B_\ell \colon \exists U \in \B_{x_0} \colon f(U\setminus\ENCLOSE{x_0}) \subset V.
\end{equation}

La stessa definizione può essere data restringendosi agli intorni destri/sinistri del punto $x_0$ (nel caso $x_0 \in \RR$). Si otterranno quindi le definizioni
di \emph{limite destro} e \emph{limite sinistro}
\mymargin{limite!destro/sinistro}
semplicemente sostituendo $\B_{x_0^+}$ o $\B_{x_0^-}$ al posto di 
$\B_{x_0}$ nella definizione
precedente. 
In tal caso scriveremo $f(x)\to \ell$ per $x\to x_0^+$ per il limite 
destro e $f(x)\to \ell$ per $x\to x_0^-$ per il limite sinistro.

Infine anche il risultato del limite può essere $\ell^+$ o $\ell^-$, 
in tal caso useremo $\B_{\ell^+}$ o $\B_{\ell^-}$ 
al posto di $\B_{\ell}$.
\end{definition}
  
\begin{example}
Si consideri la funzione segno:
\[
\sgn(x) =
\begin{cases}
  1 & \text{se $x>0$},\\
  0 & \text{se $x=0$},\\
  -1 & \text{se $x<0$}.
\end{cases}
\]
Si può verificare che
\[
\sgn(x) \to 1 \qquad \text{per $x\to 0^+$}
\]
e
\[
\sgn(x) \to -1 \qquad \text{per $x\to 0^-$}
\]
\end{example}

Abbiamo già visto che nel caso in cui $x_0\in \RR$ e $\ell\in \RR$ 
siano entrambi finiti 
la definizione di limite $f(x)\to \ell$ per $x\to x_0$
si traduce nella condizione~\eqref{eq:55338}.

Anche negli altri casi esplicitando le definizioni di intorno
si possono ottenere delle condizioni più esplicite.
Ad esempio la condizione $f(x)\to -\infty$ per $x\to x_0^+$
si traduce nel modo seguente:
\[
\forall \beta\in \RR\exists \delta>0 \colon x_0 < x < x_0+\delta 
\implies f(x) < -\beta.  
\]
Visto che ci sono cinque diversi casi per il punto $x_0$:
$x_0\in \RR$, $x_0^+$, $x_0^-$, $+\infty$, $-\infty$ e altrettanti 
casi per $\ell$ (in effetti anche il risultato del limite 
può essere \emph{destro} o \emph{sinistro}), si ottengono 
in tutto 25 diverse definizioni di limite.

In tutte queste definizioni di limite è sottointeso che i punti 
$x$ che vengono presi in considerazione sono punti 
del dominio di $f\colon A \subset \RR \to \RR$.
Accade allora che se esiste un intorno $V\in \B_{x_0}$
per cui $A \cap V \setminus \ENCLOSE{x_0}$ è vuoto allora 
la condizione di limite è vuota ed è quindi sempre verificata 
qualunque sia il valore di $\ell$. 
E' quindi inutile fare il limite per $x\to x_0$ 
se $x_0$ non soddisfa la seguente.

\begin{definition}[punto di accumulazione]
  \mymark{*}
  Siano $A\subset  \RR$ un insieme e $x_0\in [-\infty, +\infty]$.
  Diremo che $x_0$ è un \myemph{punto!di accumulazione} di $A$
  se ogni intorno di $x_0$ contiene punti di $A$ diversi da $x_0$, ovvero:
  \[
   \forall U \in \B_{x_0}\colon (A\setminus \ENCLOSE{x}) \cap U \neq \emptyset.
  \]

  Stessa definizione si può dare per $x_0^+$ e $x_0^-$ 
  utilizzando gli intorni destri/sinistri di $x_0$. 
\end{definition}

\begin{theorem}[unicità del limite]
\mymark{*}
Sia $A\subset \RR$, $f\colon A \to \RR$, $x_0$
punto di accumulazione per $A$ e $\ell_1, \ell_2\in [-\infty,+\infty]$.
Se per $x\to x_0$ si ha
\[
  f(x) \to \ell_1 \qquad\text{e}\qquad f(x) \to \ell_2
\]
allora $\ell_1=\ell_2$.

Risultato analogo si ha per i limiti destro e sinistro: $x\to x_0^+$, 
$x\to x_0^-$.
\end{theorem}
%
\begin{proof}
\mymark{*}
Supponiamo per assurdo che $\ell_1\neq \ell_2$.
Allora esiste un intorno $V_1$ di $\ell_1$ ed un intorno $V_2$ di $\ell_2$
tali che $V_1\cap V_2 = \emptyset$ (basta prendere degli intorni abbastanza piccoli). 
Ma per le definizioni di limite $f(x)\to \ell_1$ e $f(x)\to \ell_2$ 
dovranno esistere $U_1$ e $U_2$ intorni di $x_0$ su cui si ha 
$f(U_1)\subset V_1$ e $f(U_2)\subset V_2$. 
Ma allora $f((A\setminus\ENCLOSE{x_0})\cap U_1)\cap f((A\setminus\ENCLOSE{x_0})\cap U_2)\subset V_1\cap V_2 = \emptyset$... 
e questo è assurdo perché certamente $U_1\cap U_2$ 
contiene punti di $A$ diversi da $x_0$ in quanto 
$U_1$ e $U_2$ sono uno contenuto nell'altro e $x_0$ 
è un punto di accumulazione per $A$.
\end{proof}

Il teorema precedente garantisce che se $x_0$ è un punto di accumulazione 
del dominio di $f$ allora il limite per $x\to x_0$ se esiste è unico. 
In tal caso possiamo dunque dare la seguente.
%
\begin{definition}[operatore di limite]
Sia $f\colon A\subset \RR \to \RR$ una funzione e $x_0$ 
un punto di accumulazione per $A$. 
Se esiste $\ell\in\closeinterval{-\infty}{+\infty}$ tale che
$f(x)\to \ell$ per $x\to x_0$ allora poniamo
\[
  \lim_{x\to x_0} f(x) = \ell.
\]
Lo stesso si può fare per il limite destro $x\to x_0^+$ 
e sinistro $x\to x_0^-$.
\end{definition}

Abbiamo visto che in un punto di accumulazione se il limite 
esiste allora è unico.
Sarà però utile osservare che in effetti il limite può non 
esistere, come si può verificare con un esempio.

\begin{example}[in generale il limite non esiste]
Il limite 
\[
  \lim_{x\to 0} \frac{x}{\abs{x}}
\]
non esiste. 
Osserviamo infatti che la funzione $f(x) = \frac{x}{\abs x}$ 
vale $1$ se $x>0$ e $-1$ se $x<0$.
Dunque se il limite esistesse e fosse $\ell\in \bar \RR$ 
scelto $\eps=1$ dovrebbe esistere un intervallo intorno di $0$ 
della forma $\openinterval{-\delta}{\delta}$ tale che 
$\abs{f(x)-\ell}<1$ per ogni $x$ in tale intervallo.
In particolare siccome in tale intervallo ci sono sicuramente 
sia numeri positivi che negativi si dovrà avere 
contemporaneamente
\[
  \abs{1-\ell}<1, \qquad 
  \abs{-1-\ell}<1  
\]
che è impossibile in quanto per disuguaglianza triangolare 
\[
 2 = \abs{1-(-1)} 
 \le \abs{1-\ell} + \abs{-1-\ell}
 < 1 + 1 = 2
\]
che è assurdo.
\end{example}

Si noti che nell'esempio precedente il limite per $x\to 0$ 
non esiste ma in realtà esistono sia il limite per $x\to 0^+$ 
(vale $1$) che i limite per $x\to 0^-$ (vale $0$).
Possiamo esibire un esempio ``patologico'' di funzione 
che non ammette limite (né da destra né da sinistra)
in nessun punto:
\[
  f(x) = 
  \begin{cases}
     1 & \text{se $x\in \QQ$}\\ 
     0 & \text{se $x\in \RR\setminus \QQ$}.
  \end{cases}
\]
In ogni intervallo $\openinterval a b$ con $a<b$ questa funzione 
assume sia il valore $0$ che il valore $1$ 
in quanto sia $\QQ$ che $\RR\setminus \QQ$ intersecano 
l'intervallo (sono insiemi densi).
Ma se $f$ avesse limite $\ell$ dovrebbe esistere un intervallo 
in cui i valori distano meno di $\eps$ da $\ell$ e quindi 
dovrebbe essere $\abs{1-\ell}<\eps$ e $\abs{0-\ell}<\eps$
che è impossibile se scegliamo $\eps < \frac 1 2$.

\begin{theorem}[collegamento tra limiti e continuità]%
\mymark{***}%
  Sia $A\subset \RR$, $f\colon A \to \RR$. 
  Se $x_0\in A$ è un punto di accumulazione di $A$
  allora $f$ è continua in $x_0$ se e solo se
  \[
    \lim_{x\to x_0}f(x) = f(x_0).
  \]
  Se $x_0\in A$ non è punto di accumulazione diremo 
  che $x_0$ è un \myemph{punto isolato} di $A$.
  In tal caso la funzione $f$ è sempre continua nel punto $x_0$.
\end{theorem}
  
  \begin{proof}
  In base alla definizione~\ref{def:continua} la funzione $f$ è continua nel
  punto $x_0$ se
  \[
   \forall \eps>0 \colon \exists \delta >0 \colon
   \forall x \in A\colon
   \abs{x-x_0}<\delta \implies \abs{f(x)-f(x_0)} < \eps
  \]
  mentre la definizione di limite $f(x)\to f(x_0)$ per $x\to x_0$
  si espande in
  \[
  \forall \eps>0 \colon \exists \delta>0\colon
  \forall x \in A, x\neq x_0\colon
  \abs{x-x_0}<\delta \implies \abs{f(x)-f(x_0)} < \eps.
  \]
  L'unica differenza è che nella definizione di limite
  c'è la condizione $x\neq x_0$. Ma visto che per $x=x_0$
  si ha $\abs{f(x)-f(x_0)}=0$ tale condizione è in questo caso 
  inutile e quindi le due definizioni sono equivalenti.

  Se il punto $x_0$ è isolato la definizione di continuità
  è sempre verificata in quanto esiste un $\delta>0$ 
  tale che il punto $x=x_0$ è l'unico punto di $A$ 
  nell'intorno $(x_0-\delta,x_0+\delta)$.
  \end{proof}

\begin{example}
  Non è difficile convincersi che gli unici punti di accumulazione 
  per l'insieme $\ZZ$ sono $+\infty$ e $-\infty$.
  Dunque qualunque funzione $f\colon \ZZ \to \RR$ è continua in quanto 
  tutti i punti del suo dominio sono punti isolati.
\end{example}
  
\begin{theorem}[località del limite]%
\label{th:localita_limite}%
Il limite di una funzione per $x\to x_0$ dipende solamente dai valori di $f$
in un intorno di $x_0$ e non dipende dal valore di $f$ in $x_0$.

Più precisamente: se $A,B\subset \RR$, $x_0\in \RR$ sono tali che 
esiste un intorno $V$ di $x_0$ per cui 
$(A\setminus\ENCLOSE{x_0}) \cap  V = (B\setminus \ENCLOSE{x_0}) \cap V$ 
e $f(x)=g(x)$ per ogni $x\in(A\setminus\ENCLOSE{x_0}) \cap  V$ 
allora se $f(x)\to \ell$ per $x\to x_0$ anche $g(x)\to \ell$ 
per $x\to x_0$.
\end{theorem}
%
\begin{proof}
  Basta osservare che nella definizione di limite 
  non è restrittivo supporre che l'intorno del punto $x_0$ 
  sia sempre preso all'interno dell'intorno $V$ su cui 
  le due funzioni coincidono.
\end{proof}

\begin{theorem}[restrizione del limite]
Se una funzione ha limite $\ell$ per $x\to x_0$ 
e se restringiamo l'insieme di definizione della funzione 
allora il limite della funzione non cambia. 
Più precisamente
se $f\colon A \to \RR$ è una funzione tale che $f(x)\to \ell$ per $x\to x_0$
e se $B \subset A$ e $g\colon B\to \RR$ è la restrizione di $f$ 
a $B$ allora anche $g(x)\to \ell$ per $x\to x_0$. 
\end{theorem}
%
\begin{proof}
Il teorema segue immediatamente dalla definizione di limite se si osserva
che restringendo il dominio la condizione di validità del limite si indebolisce
in quanto gli intorni di $x_0$ vengono intersecati con il dominio della funzione.
\end{proof}

Si osservi che a differenza del teorema sulla località del limite è
possibile che la funzione ristretta $g$ abbia limite quando la funzione
$f$ non aveva limite.
Si osservi anche che in entrambi questi teoremi sarà opportuno 
che $x_0$ sia un punto di accumulazione, altrimenti la condizione $f(x)\to \ell$ 
risulta essere vuota.

\begin{theorem}[legame tra limite, limite destro e limite sinistro]%
\mymark{*}%
Sia $A\subset \RR$, $f\colon A \to \RR$ una funzione e $x_0$ un punto di accumulazione
di $A$. Sia $A^+ = A \cap [x_0,+\infty)$ e $A^- = A \cap (-\infty, x_0]$.

Se $x_0$ è punto di accumulazione sia di $A^+$ che di $A^-$
allora si ha
\[
  \lim_{x\to x_0} f(x) = \ell
\]
se e solo se
\[
  \lim_{x\to x_0^+} f(x) = \lim_{x\to x_0^-} f(x) = \ell.
\]

Se $x_0$ è punto di accumulazione di $A^+$ ma non di $A^-$ allora
i limiti
\[
  \lim_{x\to x_0} f(x) \qquad \text{e}\qquad \lim_{x\to x_0^+} f(x)
\]
sono equivalenti. Analogamente se $x_0$ è punto di accumulazione
di $A^-$ ma non di $A^+$ risultano equivalenti
\[
  \lim_{x\to x_0} f(x) \qquad \text{e}\qquad \lim_{x\to x_0^-} f(x).
\]
\end{theorem}
%
\begin{proof}
Si tratta semplicemente di verificare le definizioni di limite sfruttando il fatto che intorni di un punto $x_0$ sono formati dall'unione di intorno destro e intorno sinistro.
\end{proof}

\begin{theorem}[limite della funzione composta/cambio di variabile]
\label{th:limite_composta}
Siano $A\subset \RR$, $B\subset \RR$,
$x_0$ un punto di accumulazione di $A$,
$y_0$ un punto di accumulazione di $B$,
$\ell\in [-\infty,+\infty]$.
Siano $f\colon A \to B$, $g\colon B\to \RR$
funzioni tali che $f(x)\neq y_0$ se $x\neq x_0$ e 
\[
  \lim_{x\to x_0} f(x) = y_0,
\qquad
  \lim_{y\to y_0} g(y) = \ell.
\]
Allora nel secondo limite si può porre $y=f(x)$ e al posto di $y\to y_0$ 
si può mettere $x\to x_0$ (in quanto il primo limite ci dice che se $x\to x_0$ 
allora $y\to y_0$) e dunque vale:
\[
 \lim_{x\to x_0} g(f(x)) = \ell.
\]
\end{theorem}
%
\begin{proof}
Visto che $g(y)\to \ell$
per ogni $U$ intorno di $\ell$ deve esistere un $V$ intorno di $y_0$
tale che $g((B\setminus\ENCLOSE{y_0})\cap V) \subset U$
e visto  che $f(x)\to y_0$ deve esistere un intorno $W$ di $x_0$
tale che $f((A\setminus\ENCLOSE{x_0})\cap W) \subset V$.
Ma visto che per ipotesi $f$ assume valori in $B\setminus\ENCLOSE{y_0}$
si ha anche $f((A\setminus\ENCLOSE{x_0})\cap W)\subset (B\setminus\ENCLOSE{y_0}) \cap V$
e quindi
\[
  g(f((A\setminus\ENCLOSE{x_0})\cap W)) \subset g((B\setminus \ENCLOSE{y_0}) \cap V)
  \subset U
\]
che significa che $g(f(x)) \to \ell$.
\end{proof}

\begin{exercise}
  Si faccia un esempio di una funzione $f\colon\RR\to \RR$ 
  e una funzione $g\colon\RR\to \RR$ tali che 
  \[
  \lim_{x\to 0} f(x) = 0, \qquad 
  \lim_{x\to 0} g(x) = 0
  \]
  ma
  \[
  \lim_{x\to 0} g(f(x)) = 1.
  \]
  Quale ipotesi nel teorema precedente viene a mancare?
\end{exercise}

\begin{theorem}[limite di funzioni monotòne]%
  \mymark{**}%
  \label{th:limite_monotona}%
Sia $f\colon A \subset \RR \to \RR$ una funzione crescente. 
Se $x_0$ è un punto di accumulazione sinistro per $A$ 
il seguente limite esiste e vale
\[
   \lim_{x\to x_0^-}f(x) = \sup f(\ENCLOSE{x\in A\colon x<x_0})
\]
e se $x_0$ è un punto di accumulazione destro per $A$ 
il seguente limite esiste e vale
\[
   \lim_{x\to x_0^+} f(x) = \inf f(\ENCLOSE{x\in A\colon x>x_0}).
\]
In particolare se $+\infty$ è punto di accumulazione per $A$ 
si ha 
\[
  \lim_{x\to +\infty} f(x) = \sup f(A)
\]
e se $-\infty$ è punto di accumulazione per $A$ si ha 
\[
  \lim_{x\to -\infty} f(x) = \inf f(A).
\]

Gli stessi risultati valgono per le funzioni decrescenti, 
scambiando $\sup$ e $\inf$.
\end{theorem}
%
\begin{proof}\mymark{**}
Supponiamo che $f$ sia crescente e consideriamo il limite 
sinistro $x\to x_0^-$. Può anche essere $x_0=+\infty$, in tal 
caso il limite sinistro $x\to x_0^-$ equivale a $x\to +\infty$.
Poniamo $B=\ENCLOSE{x\in A\colon x<x_0}$
$\ell=\sup B$ e ricordiamo le proprietà che caratterizzano 
l'estremo superiore
(sappiamo che $B$ non è vuoto in quanto $x_0^-$ per ipotesi 
è un punto di accumulazione per $A$):
\begin{gather*}
  \forall x \in B \colon f(x) \le \ell \\
  \forall y < \ell \colon \exists \alpha \in B \colon f(\alpha) > y.
\end{gather*}
Siccome $f$ è crescente, dalla seconda condizione 
si ottiene che per ogni $x>\alpha$ si ha $f(x)\ge f(\alpha)> y$
e mettendo insieme le due condizioni si ottiene che per ogni $y<\ell$
esiste $\alpha\in\RR$ tale che per ogni $x>\alpha$ si ha $y<f(x)\le \ell$.
Certamente si ha $\alpha < x_0$ perché $\alpha\in B$.   
Dunque la condizione $x>\alpha$ identifica un intorno sinistro 
del punto $x_0$ e si ha dunque $f(x)\to \ell$ per $x\to x_0^-$.

Ragionamento analogo si può fare per il limite destro  
e per le funzioni decrescenti.
\end{proof}

\begin{exercise}
  Utilizzando il teorema precedente si studino le \emph{discontinuità}
  delle funzioni monotone. 
  Si dimostri quindi che l'insieme dei punti in cui una funzione monotona 
  \emph{non} è continua può essere messo in corrispondenza biunivoca 
  con un sottoinsieme di $\QQ$ e dunque tale insieme è numerabile.
\end{exercise}

Il teorema precedente si applica in particolare alle funzioni 
esponenziali, potenze, radici e logaritmi negli estremi dei loro 
domini. Ad esempio è chiaro che se $x_0\in (0,+\infty)$ 
si ha 
\[
  \lim_{x\to x_0} \log_a x = \log_a x_0
\]
in quanto il logaritmo è una funzione continua. 
Se $a>1$ il logaritmo è crescente e la sua immagine è tutto $\RR$ 
dunque si ha 
\[
  \lim_{x\to 0^+} \log_a x = \inf \RR = -\infty
  \qquad
  \lim_{x\to +\infty} \log_a x = \sup \RR = +\infty.
\]
Per l'esponenziale avremo 
\[
 \lim_{x\to x_0} a^x = a^{x_0}
\]
se $x_0\in \RR$ per continuità. 
Se $a>1$ l'esponenziale è crescente 
ed ha immagine $(0,+\infty)$ dunque 
\[
  \lim_{x\to -\infty} a^x = 0, \qquad 
  \lim_{x\to +\infty} a^x = +\infty.
\]
Se $0<a<1$ i limiti all'infinito 
si scambiano in quanto $a^{x}= \frac{1}{a^{-x}}$.
Per le potenze avremo, se $x_0\in[0,+\infty)$ e $\alpha>0$
\[
  \lim_{x\to x_0} x^\alpha = x_0^\alpha
\]
per continuità. Invece essendo $x^\alpha$ crescente e bigettiva 
su $[0,+\infty)$ si avrà 
\[
  \lim_{x\to +\infty} x^\alpha = +\infty.
\]
Se $\alpha<0$ la funzione $x^\alpha$ è continua, decrescente e bigettiva 
su $(0,+\infty)$ e dunque in tal caso:
\[
  \lim_{x\to +\infty} x^\alpha = 0.
\]
Tutti questi limiti \emph{notevoli} possono essere facilmente 
ricordati se teniamo in mente i grafici delle funzioni elementari
Figura~\ref{fig:esponenziale_logaritmo} e~\ref{fig:potenza_radice}.

Anche la funzione valore assoluto $f(x)\abs{x}$ è separatamente 
monotona sugli intervalli $[0,+\infty)$ e $(-\infty,0]$. 
Dunque sappiamo che 
\[
  \lim_{x\to +\infty} \abs{x} = \abs{+\infty} = +\infty, 
  \lim_{x\to -\infty} \abs{x} = \abs{-\infty} = +\infty.
\]
Se $x_0\in \RR$ ovviamente si ha pure
\[
  \lim_{x\to x_0} \abs{x_0} = \abs{x_0}
\]
in quanto è banale verificare che la funzione $\abs{x}$ è continua.

Ci sarà anche utile osservare che vale anche questa proprietà 
\[
\lim_{x\to x_0} \abs{f(x)} = 0 \iff 
\lim_{x\to x_0} f(x) = 0
\]
in quanto le definizioni di limite $f(x)\to 0$ e $\abs{f(x)}\to 0$ 
coincidono in quanto $\abs{f(x)-0} = \big\lvert{\abs{f(x)} - 0}\big\rvert$.

\begin{theorem}[permanenza del segno]%
\mymark{***}%
\index{permanenza del segno}%
\index{teorema!della permanenza del segno}%
\mynote{permanenza del segno}%
Se
\[
  \lim_{x\to x_0} f(x) > 0
\]
allora esiste un intorno $U$ di $x_0$ tale che 
per ogni $x\in U$ si ha $f(x) > 0$.
\end{theorem}
%
\begin{proof}
Sia $\ell\in [-\infty,+\infty]$ il valore del limite.
Se $\ell>0$ esiste certamente un intorno $U$ di $\ell$ 
tale che $U\subset (0,+\infty]$ (se $\ell\in \RR$ basta prendere 
$(\ell/2,3 \ell/2)$, se $\ell=+\infty$ basta prendere $(1,+\infty]$).
Per la definizione di limite esiste $U$ intorno di $x_0$ 
tale che $f(U)\subset V$ e il risultato segue.
\end{proof}

\begin{theorem}[operazioni con i limiti di funzione]
  \label{th:operazioni_limiti}%
  \index{limite!della somma}%
  \index{limite!del prodotto}%
  \index{limite!del rapporto}%
\mymark{***}%
Se
\[
  \lim_{x\to x_0}f(x) = \ell_1,\qquad
  \lim_{x\to x_0}g(x) = \ell_2
\]
allora si ha
\begin{gather*}
  \lim_{x\to x_0} \enclose{f(x) + g(x)} = \ell_1 + \ell_2, \qquad
  \lim_{x\to x_0} \enclose{f(x) - g(x)} = \ell_1 - \ell_2, \\
  \lim_{x\to x_0} f(x)\cdot g(x) = \ell_1 \cdot \ell_2, \qquad
  \lim_{x\to x_0} \frac{f(x)}{g(x)} = \frac{\ell_1}{\ell_2}
\end{gather*}
sempre che le operazioni utilizzate sul lato destro delle uguaglianze
siano state definite\footnote{%
Si veda la sezione~\ref{sec:reali_estesi}.
I casi in cui le operazioni non sono definite si chiamano 
usualmente \emph{forme indeterminate}
\index{forme indeterminate}
e sono: $+\infty - (+\infty)$, 
$-\infty - (-\infty)$, $+\infty + (-\infty)$, 
$-\infty + (+\infty)$, $0\cdot (+\infty)$, $+\infty \cdot 0$
$0\cdot (-\infty)$, $-\infty \cdot 0$, $\frac 0 0$,
$\frac{+\infty}{+\infty}$, $\frac{-\infty}{-\infty}$,
$\frac{+\infty}{-\infty}$, $\frac{-\infty}{+\infty}$. 
}.
Inoltre se $g(x)\to 0^+$ 
si ha
\[
    \lim_{x\to x_0} \frac{1}{g(x)} = +\infty
\]
(moralmente $\frac{1}{0^+} = +\infty$).
\end{theorem}
%
\begin{proof}
Consideriamo la somma dei limiti
e innanzitutto il caso in cui $\ell_1$ ed $\ell_2$ 
siano entrambi finiti. 
In tal caso dato un qualunque intorno $U=(\ell-\eps,\ell+\eps)$ 
se prendiamo gli intorni $U_1=(\ell_1-\eps/2,\ell_1+\eps/2)$ 
e $U_2 = (\ell_2-\eps/2,\ell_2+\eps/2)$ si possono trovare 
degli intorni $V_1$ e $V_2$ di $x_0$ per cui si ha 
$f(V_1\setminus\ENCLOSE{x_0}) \subset U_1$ e 
$f(V_2\setminus \ENCLOSE{x_0}) \subset U_2$
e a maggior ragione questo risulta se prendiamo $V=V_1\cap V_2$ 
al posto di $V_1$ e $V_2$. 
Visto che $U_1+U_2 = U$ si avrà allora 
$(f+g)(V\setminus\ENCLOSE{x_0})\subset U$.

Sempre nel caso della somma 
se $\ell_1=+\infty$ e $\ell_2\neq -\infty$
allora $\ell_1+\ell_2=+\infty$ e 
dato un intorno di $+\infty$ 
della forma $U=(\alpha,+\infty]$ con $\alpha>0$
possiamo prendere 
$U_1 = (2\alpha,+\infty)$ e $U_2 = (\ell_2-\alpha,\ell_2+\alpha)$ 
se $\ell_2\in \RR$ oppure $U_2 = (\alpha,+\infty)$ se $\ell_2=+\infty$.
In ogni caso si ha $U_1+U_2 = U$ e si procede quindi come nel caso precedente.
Il caso $\ell_1=-\infty$ si dimostra in maniera del tutto analoga.

Per la differenza basta osservare che $f(x)-g(x) = f(x) + (-g(x))$.
Se $\ell_2$ è finito la continuità della funzione $h(y)=-y$
ci garantisce che $-g(x)\to -\ell_2$.
Lo stesso si verifica facilmente quando $\ell_2$ è infinito 
(basta osservare che se $U=(\alpha,+\infty+]$ è un intorno di $+\infty$
allora $-U = [-\infty,-\alpha)$ è un intorno di $-\infty$). 
Dunque il limite della differenza si riconduce al limite della somma.

Per quanto riguarda il prodotto ci ricordiamo che grazie 
al teorema~\ref{th:estensione_additiva} il gruppo additivo totalmente 
ordinato $\RR = \openinterval{-\infty}{+\infty}$ 
è isomorfo al gruppo moltiplicativo $\RR_+ = \openinterval 0 {+\infty}$
e di conseguenza $\bar \RR = \closeinterval{-\infty}{+\infty}$
corrisponde a $\closeinterval {0^+}{+\infty}$
(l'isomorfismo $\RR_+\to \RR$ è dato dalla funzione $\log_a x$ con $a>1$ 
fissato,
tale funzione preserva gli intorni dei punti corrispondenti salvo il fatto 
che gli intorni di $-\infty$ si trasformano in intorni destri di $0$).

Dunque se $f > 0$ e $g > 0$ i risultati per il limite del prodotto 
sono conseguenza dei risultati analoghi per il limite della somma.
Cambiando segno ad una delle due funzioni o ad entrambe ci si può 
ricondurre al caso $f > 0$ e $g > 0$ quando le due funzioni assumono 
un segno costante in almeno un intorno del punto $x_0$.
Per il teorema della permanenza del segno questo è vero se 
$\ell_1\neq 0$ e $\ell_2\neq 0$: il limite del prodotto in questo caso 
è dunque $\ell_1\cdot \ell_2$.
Se invece $\ell_1=0$ e $\ell_2\in\RR$ sappiamo che $f(x)\to 0$ 
è equivalente a $\abs{f(x)}\to 0$ dunque in tal caso si può rimpiazzare $f(x)$ con $\abs{f(x)}\ge 0$
(gli eventuali punti in cui $f(x)=0$ sono irrilevanti e possono essere tolti 
dal dominio di $f$ per garantire $\abs{f}>0$) e ottenere che il limite 
del prodotto è $0$.
Lo stesso accade se $\ell_2=0$ con la funzione $g(x)$.

Per quanto riguarda il rapporto il teorema~\ref{th:estensione_additiva}
ci dice che le proprietà additive dell'opposto diventano (tramite logaritmo)
proprietà moltiplicative del reciproco, almeno se siamo nell'ambito di numeri positivi.
Dunque se $f(x)\to \ell$ con $\ell>0$ 
allora $\frac{1}{f(x)} \to \frac{1}{\ell}$.
Se $\ell=0$ non possiamo concludere niente in quanto le proprietà 
additive a $-\infty$ si rispecchiano nelle proprietà moltiplicative 
in $0^+$, non in $0$. 
Dunque i risultati sul limite del rapporto discendono dai risultati 
sul limite del prodotto con il reciproco.
\end{proof}


Se dobbiamo calcolare un limite in cui compare un elevamento 
a potenza $f(x)^{g(x)}$ con base ed esponente variabile converrà 
scrivere
\[
 f(x)^{g(x)} = a^{g(x)\cdot \log_a f(x)}
\]
per poter applicare il teorema precedente al prodotto $g(x)\cdot \log_a f(x)$.

\begin{example}
  Si calcoli
  \[
  \lim_{x\to +\infty} \frac{2+x^2-x^3}{(x^2-x+2)^2}.
  \]
  \end{example}
  \begin{proof}[Svolgimento.]
  Per $x\to +\infty$ per il teorema sul limite del
  prodotto sappiamo che $x^2\to +\infty$ e
  $x^3\to +\infty$.
  Per il teorema sulla somma dei limiti
  sappiamo che $2+x^2\to +\infty$ ma
  a priori non possiamo applicare tale teorema
  al limite di $(2+x^2)-x^3$ in quanto
  $(+\infty)-(+\infty)$ è una forma indeterminata
  (non rientra nelle ipotesi di quel teorema).
  Bisogna allora intuire che le potenze di $x$
  con esponente maggiore sono preponderanti e vanno
  quindi messe in evidenza tramite
  manipolazioni algebriche. L'espressione
  di cui vogliamo calcolare il limite
  si può quindi riscrivere in questo modo:
  \begin{align*}
  \frac{2+x^2-x^3}{(x^2-x+2)^2}
  &= \frac{x^3 \enclose{\frac 2 {x^3}+\frac{1}{x}-1}}{x^4\enclose{1-\frac 1 x + \frac{2}{x^2}}^2}
  = \frac{1}{x}\cdot \frac{\frac 2 {x^3}+\frac{1}{x}-1}{\enclose{1-\frac 1 x + \frac{2}{x^2}}^2}.
  \end{align*}
  A questo punto l'espressione non presenta più forme indeterminate.
  Applicando i teoremi precedenti possiamo allora affermare che
  si ha
  \begin{align*}
  \lim_{x\to+\infty}\frac{1}{x}\cdot \frac{\frac 2 {x^3}+\frac{1}{x}-1}{\enclose{1-\frac 1 x + \frac{2}{x^2}}^2}
  &= \frac{1}{+\infty} \cdot \frac{\frac 2 {(+\infty)^3}+\frac{1}{+\infty}-1}{\enclose{1-\frac 1 {+\infty} + \frac{2}{(+\infty)^2}}^2}\\
  &= 0 \cdot \frac{0+0-1}{(1-0+0)^2} = 0\cdot (-1) = 0.
  \end{align*}
\end{proof}

L'aver definito le operazioni sulle quantità infinite
risulta in effetti comodo nello svolgimento dei limiti.
Bisogna però essere consapevoli che $\bar \RR$ non è un campo
e quindi le operazioni con i simboli $+\infty$ e $-\infty$
non rispettano molte delle regole che siamo abituati
ad avere sui numeri finiti.
Sarà quindi opportuno ricondursi immediatamente ad una espressione
che abbia senso in $\RR$, sulla quale potremo
applicare le manipolazioni algebriche con più tranquillità.
Per questo motivo in molti testi l'espressione intermedia in cui compaiono 
le operazioni eseguite sulle quantità $+\infty$ e $-\infty$ non è ritenuta valida
e si preferisce scrivere direttamente il risultato.
  
\begin{example}
Si calcoli il seguente limite nel campo complesso:
\[
\lim_{z\to 0} \enclose{\frac 1 {z} - \frac 1 {z^2-z}}. 
\]
\end{example}
\begin{proof}
  Anche in questo caso non possiamo applicare direttamente le regole 
  di calcolo del limite in quanto otterremmo la forma indeterminata 
  $\infty - \infty$.
  Possiamo però operare una semplice manipolazione algebrica
  per eliminare l'indeterminazione:
  \[
    \frac 1 {z} - \frac 1 {z^2-z}
    = \frac{z- 1 - 1}{z^2-z}
    = \frac{z-2}{z^2-z}
    \to \frac{0-2}{0^2-0} = \frac{-2}{0} = \infty 
    \qquad \text{per $z\to 0.$}
  \]
\end{proof}

\begin{comment} % non abbiamo ancora gli strumenti per fare questi esercizi
\begin{exercise}
  Calcolare 
  \[
  \lim_{x\to 0^+} x^x.
  \]
\end{exercise}

\begin{exercise}
  Trovare un esempio di funzioni $f(x)$ e $g(x)$ tali che 
  \[
     \lim_{x\to 0} f(x) = 0, \qquad 
     \lim_{x\to 0} g(x) = 0
  \]
  ma 
  \[
    \lim_{x\to 0} f(x)^{g(x)} \neq 1.
  \]
\end{exercise}
\end{comment}

\section{proprietà frequenti e definitive}

\begin{definition}[proprietà frequenti e definitive]
Diremo che un predicato $P(x)$ definito su un insieme $A\subset \RR$ 
di cui $x_0$ è punto di accumulazione vale 
\myemph{definitivamente} per $x\to x_0$ se
vale in un intorno di $x_0$ ovvero:
\[
  \exists U\in \B_{x_0}\colon \forall x \in A\cap U\setminus\ENCLOSE{x_0}\colon P(x).
\]
Diremo che $P(x)$ vale \myemph{frequentemente} per $x\to x_0$
se in ogni intorno di $x_0$ c'è almeno un punto $x\neq x_0$ 
in cui vale:
\[
  \forall U\in \B_{x_0}\colon \exists x\in A\cap U\setminus\ENCLOSE{x_0}
  \colon P(x).
\]
\end{definition}

Chiaramente se una proprietà vale definitivamente vale anche frequentemente
infatti se c'è un intorno $U$ su cui vale la proprietà per ogni altro intorno 
$V$ la proprietà risulta valida su $U\cap V$ che non è mai vuoto.
Se una proprietà vale frequentemente significa in particolare che vale per 
infiniti valori diversi in quanto se vale in punto $x\neq x_0$ 
posso sempre trovare un intorno $V$ di $x_0$ che non contiene $x$
e in tale intorno trovo un ulteriore punto in cui vale la proprietà. 
Iterando il procedimento posso trovare infiniti punti diversi su cui 
la proprietà è valida.

Le due proprietà sono complementari nel senso che vale 
in base alle proprietà dei quantificatori universali vale 
la seguente relazione:
\[
  \text{non frequentemente $P(x)$} \iff
  \text{definitivamente non $P(x)$}
\]

Se due proprietà $P(x)$ e $Q(x)$ valgono definitivamente allora anche
$P(x)\land Q(x)$ vale definitivamente. Se invece valgono entrambe
frequentemente allora anche $P(x) \lor Q(x)$ vale frequentemente.

\begin{example}
La proprietà $x^3 - x > 1000 x^2 + 1$
vale definitivamente per $x\to +\infty$.
La proprietà $x>0$ vale frequentemente per $x\to 0$.
\end{example}


La definizione di limite $f(x) \to \ell$ per $x\to x_0$ 
potrebbe quindi enunciarsi così:
per ogni intorno $U$ di $\ell$ si ha $f(x)\in U$ definitivamente.
E la sua negazione è: esiste un intorno $U$ di $\ell$ per cui
frequentemente $f(x)\not\in U$.


\section{criteri di confronto}

\begin{theorem}[criteri di confronto]
\label{th:confronto}%
\index{teorema!del confronto}%
\index{limite!confronto}%
\index{teorema!dei due carabinieri}%
\index{carabineri!teorema dei}%
\mymark{***}%
Siano 
$f$, $g$, $h$ tre funzioni reali%
\footnote{Non è possibile fare confronti tra valori complessi, visto che
sui numeri complessi non abbiamo un ordinamento}
definite su uno stesso dominio $A\subset \RR$ 
con punto di accumulazione $x_0$
\mymargin{confronto tra limiti}
\begin{enumerate}
\item
Se per ogni $x\in A$ si ha
\[
f(x) \le g(x)
\]
e se entrambe le funzioni ammettono limite: $f(x) \to \ell_1$ 
e $g(x) \to \ell_2$ per $x\to x_0$
allora
\[
\ell_1 \le \ell_2.
\]

\item
Se per ogni $x\in A$ si ha:
\[
f(x) \le g(x)
\]
e se $f(x)\to +\infty$ allora anche $g(x) \to +\infty$ per $x\to x_0$.
Viceversa se $f(x) \le g(x)$ e $g(x) \to -\infty$ allora anche $f(x) \to -\infty$.

\item
(teorema dei carabinieri)
\mynote{teorema dei carabinieri}%
\index{teorema!dei carabinieri}%
Se per ogni $x\in A$ vale
\[
f(x) \le h(x) \le g(x)
\]
 e se le due
funzioni $f$ e $g$ hanno lo stesso limite: $f(x) \to \ell$ e $g(x)\to \ell$
per $x\to x_0$
allora anche $h(x) \to \ell$.
\end{enumerate}
\end{theorem}
%
\begin{proof}
\mymark{**}
\begin{enumerate}
\item
Se per assurdo fosse $\ell_1 > \ell_2$
la funzione $f(x)-g(x)$ avrebbe limite positivo e per il teorema
della permanenza del segno dovrebbe essere definitivamente positiva. 
Ma questo contraddice l'ipotesi $f(x)-g(x)\le 0$. 

\item 
Se non fosse $g(x)\to +\infty$ significa che 
esiste $\alpha \in \RR$ tale che $g(x)<\alpha$ frequentemente. 
Ma visto che definitivamente $f(x)>\alpha$ troviamo 
che frequentemente si ha $f(x)>g(x)$ in contrasto con l'ipotesi 
$f(x)\le g(x)$.

\item
Se $f$ e $g$ hanno lo stesso limite $\ell$ significa che per ogni
$U$ intorno di $\ell$ si ha definitivamente $f(x)\in U$ e $g(x)\in U$.
Visto che $U$ è un intervallo anche $h(x)$ è definitivamente in $U$ 
e quindi $h(x)\to \ell$.
\end{enumerate}
\end{proof}

\begin{example}
  Dimostrare che 
  \[
    \lim_{x\to +\infty} \enclose{2x - \lfloor x\rfloor} = +\infty. 
  \]
  Sappiamo che $\lfloor x\lfloor \le x$ dunque 
  \[
    2x - \lfloor x \rfloor \ge 2x -x = x \to +\infty.  
  \]
  Dunque per confronto si ottiene il risultato richiesto.
\end{example}

\begin{corollary}[limitata per infinitesima]%
\label{cor:limitata_per_infinitesima}%
\mymark{**}%
  Se $f(x)$ è una funzione limitata e $g(x)\to 0$ per 
  $x\to x_0$ allora anche
  \[
    f(x)\cdot g(x) \to 0 \qquad \text{per $x\to x-0.$} 
  \]
\end{corollary}
%
\begin{proof}
  Se $f$ è limitata significa che esiste $R>0$ tale che $\abs{f(x)}\le R$
  per ogni $x$ nel dominio di $f$.
  Ma allora 
  \[
     0\le \abs{f(x)\cdot g(x)} = \abs{f(x)}\cdot \abs{g(x)} 
     \le R \abs{g(x)} \to R\cdot 0 = 0.
  \]
  Per confronto deduciamo che $\abs{f(x)\cdot g(x)}\to 0$ 
  che è equivalente alla tesi.
\end{proof}

\begin{exercise}
  Mostrare che 
  \[
   \lim_{x\to +\infty} \frac{x-\lfloor x \rfloor}{x} = 0.  
  \]
\end{exercise}
%\input{chapters/AnalisiUno-02-funzioni.tex}

\section{successioni}
\label{ch:successioni}

Una \myemph{successione} in un insieme $X$ è una
funzione\footnote{%
Utilizziamo il grassetto per evidenziare il fatto
che $\vec a$ non è un numero ma una \emph{lista} (o vettore) di numeri.
Nella scrittura a mano non è possibile usare il grassetto, ma potremmo
sottolineare il nome della variabile scrivendo $\underline a$ invece che $\vec a$.
In alternativa si potrebbe scrivere $\stackrel{\rightarrow}a$ oppure evitare
qualunque distinzione e scrivere più semplicemente $a$.}
$\vec a\colon \NN \to X$.
L'insieme delle funzioni $\NN \to X$ viene usualmente indicato
con $X^\NN$ e potremmo dunque scrivere $\vec a \in X^\NN$. In effetti una successione $\vec a$ può essere interpretata
come una sequenza infinita di elementi di $X$:
\[
  \vec a = (a_0, a_1, a_2, \dots, a_n, \dots )
\]
dove si intende
\[
   a_n = \vec a(n).
\]
Le componenti $a_n$ si chiamano \emph{termini} della successione.
I numeri $n$ si chiamano, invece, \emph{indici}.
L'intera
successione $\vec a$ può essere indicata con $(a_n)_{n=0}^\infty$
oppure $(a_n)_n$ oppure,
più semplicemente, con $a_n$ quando sia chiaro che si intende l'intera
successione $\vec a$ e non un singolo termine della stessa.%
\footnote{In alcuni testi le successioni vengono indicate
con la notazione $\ENCLOSE{a_n}$ che però è fuorviante in quanto
una successione in $X$ non è semplicemente un sottoinsieme di $X$:
l'ordine in cui vengono presi gli elementi è rilevante.}

Per noi il caso più interessante sarà quello delle \emph{successioni reali}
$a_n\in \RR$ cioè il caso $X=\RR$. Considereremo però anche il caso di
\emph{successioni complesse} $a_n\in \CC$ (dunque $X=\CC$) perché questo
potrà essere utile in alcune situazioni.


\section{limite di successione}

Visto che $\vec a \colon \NN\to\RR$ (o in $\CC$) è una funzione 
con dominio $\NN\subset \RR$ 
e visto che $+\infty$ è l'unico punto di accumulazione di $\NN$ 
sarà possibile considerare il limite (unico possibile)
\[
  \ell = \lim_{n\to +\infty} \vec a(n)
\]
che potremmo anche scrivere con una delle seguenti notazioni:
\[
\ell = \lim \vec a = \lim_n a_n = \lim_{n\to +\infty} a_n
\]
o più concisamente:
\[
  a_n \to \ell. 
\]

Esplicitando la definizione astratta di limite osserviamo che se $(\alpha,+\infty]$
è un intorno di $+\infty$ con $\alpha>0$ la sua intersezione con $\NN$ (il dominio della funzione)
è l'insieme $\ENCLOSE{n\in \NN\colon n> N}$ dove $N=\lceil \alpha \rceil$ è 
un numero naturale. Dunque se $\ell \in \RR$ 
la condizione $a_n \to \ell$ si esplicita nel modo seguente:
\begin{equation}\label{eq:limite_successione_convergente}
\forall \eps>0 \exists N\in \NN\colon n>N\implies \abs{a_n-\ell} < \eps.  
\end{equation}
La condizione $a_n\to +\infty$ si scrive
\[
  \forall \alpha\in \RR \exists N\in \NN \colon n>N \implies a_n > \alpha  
\]
e infine $a_n\to-\infty$ diventa
\[
  \forall \alpha\in \RR \exists N\in \NN \colon n>N \implies a_n < -\alpha.    
\]

\begin{definition}[carattere di una successione]
Sia $a_n$ una successione a valori reali o complessi
e si consideri il limite 
\[
  \lim_n a_n.  
\]
Se tale limite esiste diremo che la successione $a_n$ è 
\myemph{regolare},
\index{successione!regolare}%
se il limite esiste ed è finito diremo che la successione è 
\myemph{convergente}%
\index{successione!convergente}
se il limite è infinito diremo che la successione è 
\myemph{divergente}%
\index{successione!divergente}
se il limite non esiste diremo infine che la successione è
\myemph{indeterminata}%
\index{successione!indeterminata}.

Abbiamo dunque le seguenti alternative
\begin{enumerate}
 \item la successione è convergente (ha limite finito);
 \item la successione è divergente (ha limite infinito);
 \item la successione è indeterminata (non ha limite).
\end{enumerate}
Determinare il \emph{carattere}
\mynote{carattere di una successione}%
\index{carattere!di una successione}%
\index{successione!carattere}%
di una successione
significa specificare a quale delle tre categorie appartiene.
\end{definition}

\begin{exercise}
Una successione complessa $z_n\in \CC$ potrà essere scritta
nella forma $z_n = x_n + i y_n$ dove $x_n$ e $y_n$ sono successioni
reali. Si può allora verificare che $z_n\to z$ per $z\in \CC$ se e solo se
$x_n\to x$ e $y_n\to y$ dove $z=x+ iy$ con $x,y\in \RR$.
\end{exercise}

Si faccia attenzione al fatto che una successione $a_n\in \RR \subset \CC$
può essere interpretata sia come successione reale che come successione complessa.
Le condizioni di convergenza in $\RR$ o $\CC$ sono allora equivalenti. Ma
se $a_n \to \infty$ (in $\bar \CC$) significa che $\abs{a_n}\to +\infty$
e può capitare che $a_n$ non abbia limite né $+\infty$
né $-\infty$ in quanto potrebbe frequentemente cambiare di segno
(un esempio è $a_n = (-n)^n$).

In generale potremmo avere delle successioni definite solamente 
su un sottoinsieme $\NN$ dei numeri naturali. 
Finché la successione è definita in un intorno di $+\infty$ (cioè 
da un certo $n_0$ in poi) questo non ha nessuna conseguenza sul 
limite per $n\to +\infty$ (grazie alla località del limite, 
teorema~\ref{th:localita_limite}).

\begin{example}
  La successione $a_n = 1/n$ è definita per $n\in \NN$ ma $n\neq 0$.
  Ciò non toglie che possiamo studiarne il limite come qualunque altra
  successione. Per evidenziare il fatto che il primo indice è $n=1$
  si potrà usare la notazione $(a_n)_{n=1}^\infty$.
\end{example}
 
\section{successioni limitate}

Se abbiamo una successione $a_n$ reale possiamo anche considerare gli operatori:
\[
  \sup_n a_n, \qquad 
  \inf_n a_n, \qquad 
  \max_n a_n, \qquad 
  \min_n a_n 
\]
che sono definiti come per qualunque altra funzione. 
Sappiamo che $\sup$ e $\inf$ esistono sempre (in $\bar\RR$) mentre $\max$ e $\min$
potrebbero non esistere.

Anche il concetto di limitatezza per una successione è ereditato dallo stesso 
concetto valido per le funzioni.
Una successione $a_n$ (a valori reali o complessi) si dice essere 
\myemph{limitata} se 
l'insieme $\{\abs{a_n}\colon n \in \NN\}$ è limitato. Cioè se 
\[
\sup_n \abs{a_n} < +\infty.  
\]
In caso contrario la successione si dice essere \myemph{illimitata}.
Queste definizioni si applicano tali e quali alle successioni di numeri 
complessi (rimpiazzando il valore assoluto con il modulo).

Se la successione ha valori reali potremo anche parlare di 
\emph{limitatezza superiore} quando $\sup a_n <+\infty$ 
e \emph{limitatezza inferiore} quando $\inf a_n > -\infty$.


\begin{example}
Si consideri $a_n = \frac{1}{n+1}$ definita per $n\in \NN$.
Allora
\[
  \sup a_n = \max a_n = 1, \qquad
  \inf a_n = 0, \qquad \text{non esiste }\min a_n.
\]
\end{example}
\begin{proof}
Per ogni $n \in \NN$ si ha $n+1\ge 1$ e quindi $a_n = 1/(n+1) \le 1$.
Visto poi che $a_0 = 1$ si ottiene immediatamente che $\max a_n = 1$
e di conseguenza $\sup a_n = 1$.

Per verificare che $\inf a_n = 0$ dobbiamo verificare innanzitutto
che $0$ è minorante, e questo è vero in quanto $a_n = 1/(n+1)> 0$ essendo $n+1\ge 1 \ge 0$.
Inoltre dobbiamo verificare che per ogni $\eps >0$ esiste $n\in \NN$ tale
che $a_n < 0 + \eps = \eps$. Questo succede se $1/(n+1) < \eps$ ovvero
se $n > 1/\eps -1$ ad esempio per $n=\lceil 1/\eps\rceil$.
Abbiamo dunque verificato che $\inf a_n = 0$.
Il minimo di $a_n$ non esiste perché se esistesse dovrebbe essere uguale
all'estremo inferiore cioè dovrebbe essere $0$. Ma questo è impossibile
perché per ogni $n\in \NN$ si ha $a_n = 1/(n+1)\neq 0$.
\end{proof}

Visto che l'insieme $\NN$ su cui sono definite le successioni 
ha un unico punto di accumulazione $+\infty$ se la successione 
è convergente non potrà essere illimitata, come viene espresso nel seguente.

\begin{theorem}[limitatezza delle successioni convergenti]
\mymark{**}%
Se una successione (reale o complessa) è convergente allora è anche limitata.
Se una successione reale diverge a $+\infty$ allora è inferiormente limitata,
se diverge a $-\infty$ è superiormente limitata.
\end{theorem}
%
\begin{proof}
  Per la definizione di limite~\eqref{eq:limite_successione_convergente} 
  se $a_n\to \ell$ con $\ell$ finito sappiamo 
  che scelto $\eps=1$ dovrà esistere $N\in \NN$ tale che 
  \[
      \forall n>N\colon \abs{a_n - \ell} < 1.
  \]
  Osserviamo ora che gli indici $n$ per cui $n\le N$ sono in numero finito 
  (in effetti sono $N+1$) e quindi esiste
  \[
   M = \max_{n\le N} \abs{a_n} 
   = \max \ENCLOSE{\abs{a_0}, \abs{a_1}, \dots , \abs{a_N}}.  
  \]
  Dunque scelto $R=\max\ENCLOSE{\abs{\ell}+1,M}$ 
  se $n\le N$ si ha certamente $\abs{a_n}\le M \le R$
  e se $n>N$ si ha comunque, per disuguaglianza triangolare,
  \[
  \abs{a_n} \le \abs{a_n-\ell} + \abs{\ell} = 1+ \ell \le R.  
  \]
  Dunque nel complesso risulta $\sup_n \abs{a_n}\le R$ e la successione 
  è limitata.

  Se $a_n\to +\infty$ per la definizione di limite 
  scelto $(0,+\infty]$ come intorno di $+\infty$ 
  deve esistere in indice $N\in \NN$ tale che se $n>N$ si ha $a_n>0$. 
  Ma allora posto $R=\min\ENCLOSE{0, a_0,\dots,a_N}$
  si avrà $a_n\ge R$ per ogni $n\in \NN$ e dunque la successione 
  risulta essere inferiormente limitata.

  Dimostrazione analoga si fa nel caso $a_n\to -\infty$.
\end{proof}


\begin{theorem}[prodotto di limitata per infinitesima]
\mymark{**}%
\mymargin{prodotto limitata per infinitesima}%
Se $a_n$ è una successione limitata e $b_n\to 0$ allora
$a_n\cdot b_n \to 0$ (il risultato vale sia per successioni reali 
che per successioni complesse).
\end{theorem}
%
\begin{proof}
  Se $a_n$ è limitata significa che esiste $R>0$ tale che $\abs{a_n}\le R$ per
  ogni $n\in \NN$.
  Se $b_n\to 0$ sappiamo che anche $\abs{b_n}\to 0$, dunque
  \[  
    0
    \le \abs{a_n\cdot b_n} 
    = \abs{a_n}\cdot \abs{b_n} 
    \le R\cdot \abs{b_n}\to R\cdot 0 = 0.
  \]
  Per il teorema dei due carabinieri deduciamo che $\abs{a_n\cdot b_n}\to 0$ 
  e quindi $a_n\cdot b_n \to 0$.
\end{proof}

\section{successioni monotòne}

Le successioni sono funzioni $\NN \to \RR$ si applicano 
le definizioni~\ref{def:monotonia} per
classificare le successioni in base alla monotonia.
Per le successioni, tuttavia, si possono dare delle definizioni
equivalenti utilizzando il principio di induzione,
come viene esplicitato nel seguente teorema.

\begin{theorem}[successioni monotòne]
\mymark{***}
Una successione $a_n$ è
\begin{enumerate}
\item \emph{crescente}: se per ogni $n\in \NN$ si ha $a_{n+1} \ge a_n$;
\item \emph{decrescente}: se per ogni $n\in \NN$ si ha $a_{n+1} \le a_n$;
\item \emph{strettamente crescente}: se per ogni $n\in \NN$ si ha $a_{n+1}>a_n$;
\item \emph{strettamente decrescente}: se per ogni $n\in \NN$ si ha
$a_{n+1}<a_n$;
\end{enumerate}
\end{theorem}
%
\begin{proof}
  Consideriamo ad esempio la prima condizione (funzione crescente).
Ovviamente se $a_n$ è crescente si ha $a_{n+1}\ge a_n$ in quanto $n+1 > n$.
Viceversa supponiamo che per ogni $n\in \NN$ si abbia $a_{n+1}\ge a_n$.  Allora
chiaramente $a_1\ge a_0$, $a_2\ge a_1 \ge a_0$, $a_3 \ge a_2 \ge a_1 \ge a_0$...
Per induzione si può quindi dimostrare che  $a_n \ge a_{n-1} \ge \dots \ge a_2
\ge a_1$.

Gli altri casi si svolgono in maniera analoga.
\end{proof}

\begin{example}
  La successione $a_n = n!$ è crescente 
  in quanto per ogni $n$ si ha $(n+1)! = (n+1)\cdot n! \ge n!$.
\end{example}

Il teorema~\ref{th:limite_monotona} ci assicura che una 
successione monotona ha sempre limite. 
Infatti il limite per $n\to +\infty$ è un limite sinistro.
In particolare se $a_n$ è crescente si ha 
\[
  \lim_n a_n = \sup_n a_n
\]
mentre se $a_n$ è decrescente si ha 
\[
  \lim_n a_n = \inf_n a_n.
\]

\section{la costante di Nepero}

\begin{figure}
  \begin{center}
    \begin{tikzpicture}[x=4.0cm,y=1.8cm]
    	\draw[thick,->] (-0.5,0) -- (1.2,0);
      \draw[thick,->] (0,-0.2) -- (0,3.0);
      %
      \draw[domain=-0.5:1.05,smooth,variable=\x,thick,blue] plot
      ({\x}, {exp(\x)});
      \draw[blue] (1.0,-0.05) -- (1.0,{exp(1.0)})
      -- (-0.5, {exp(1.0)}) node[left]{$e^q$};
      \draw (-0.5,1) node[left]{$1$} -- (0,1);
      \draw (0.2,-0.05) node[below]{$\frac 1 n$} -- (0.2,1.2)
      -- (-0.05,1.2) node[left]{$1+\scriptsize \frac q n$};
      \draw (0.4,-0.05) node[below]{$\frac 2 n$} -- (0.4,1.44)
      -- (-0.5,1.44) node[left]{$\enclose{1+\scriptsize\frac q n}^2$};
      \draw (0.6,-0.05) node[below]{$\frac 3 n$} -- (0.6,1.738)
      -- (-0.05,1.738) node[left]{$\enclose{1+\scriptsize\frac q n}^3$};
      \draw (0.8,-0.05) node[below]{$\rule{0mm}{2mm}\dots$} -- (0.8,2.0736)
      -- (-0.5,2.0736) node[left]{$\vdots$};
      \draw (1.0,-0.05) node [below] {$1$} -- (1.0,2.48832)
      -- (-0.05,2.48832) node[left]{$\enclose{1+\scriptsize\frac q n}^n$};
      \draw[thick] (0,1) -- (0.2,1.2)
      -- (0.4,1.44) -- (0.6,1.738)
      -- (0.8,2.0736) -- (1.0,2.48832);
    \end{tikzpicture}
  \end{center}
  \caption{L'interesse composto.
  Se dividiamo l'intervallo $[0,1]$
  in $n$ parti (in figura $n=5$), al passo zero
  partiamo con un capitale pari ad $1$ e ad ogni
  passo di ampiezza $\frac 1 n$ moltiplichiamo
  il nostro capitale per $1+\frac q n$ (supponendo
  di avere un interesse pari a $q$ che
  nel tempo $\frac 1 n$ ci paga quindi $\frac q n$
  volte il nostro capitale).
  Dopo
  $n$ passi, cioè al tempo $1$, avremo
  un capitale pari a $\enclose{1+\frac q n}^n$.
  Se $n\to+\infty$ questa quantità tende ad $e^q$.}
  \label{fig:nepero}
\end{figure}


La funzione esponenziale è legata ad un modello di crescita che si trova spesso
in natura: la \myemph{crescita esponenziale}.
Prendiamo come esempio una popolazione di batteri che cresce senza
limitazioni di spazio e di nutrimento oppure
alla crescita di un capitale dovuto ad una rendita finanziaria.

Supponiamo che una popolazione che al tempo $t_0=0$
ammonta ad un certo numero $c$ di batteri, al tempo
$t>0$ raggiunga una numerosità $q(t,c)$.
Se lascio crescere la popolazione per un ulteriore
tempo $s>0$ troverò al tempo $t+s$ la stessa
popolazione che avrei al tempo $s$ se al tempo
zero fossi partito con la popolazione $q(t)$:
\[
  q(t+s,c) = q(s,q(t,c)).
\]
L'equazione precedente si chiama proprietà
di \emph{semigruppo}
\index{semigruppo}%
continuo.
Ma fissato $t$ la popolazione $q(t,c)$ deve
essere proporzionale a $c$ perché ogni batterio
ha la sua discendenza indipendentemente dalla numerosità
totale della popolazione. In pratica
si deve avere $q(t,c) = k(t) \cdot c$ per una opportuna
funzione $k(t)$ che non dipende da $c$.
Dunque
\[
  q(t+s,c)
  = q(s,q(t,c))
  = k(s) \cdot q(t,c)
  = k(s) \cdot k(t) \cdot c
\]
da cui
\[
  k(t+s) = k(s) \cdot k(t).
\]
In base al teorema~\ref{th:estensione_additiva}
possiamo affermare
che $k(t)$ è una funzione esponenziale $k(t)=a^t$
per una qualche costante $a$.
La costante $a$ può essere determinata mediante la formula:
\[
  a = k(1) = \frac{q(1,c)}{c}
\]
ma questa espressione non ha un preciso significato fisico in quanto
dipende dall'unità di tempo scelta.

La costante a cui possiamo dare significato è invece l'aumento relativo
istantaneo della popolazione. Possiamo infatti supporre che
se lasciamo la popolazione crescere per un tempo $\Delta t$ molto piccolo,
si otterrà un aumento di popolazione proporzionale al tempo $\Delta t$
(stiamo qui anticipando il concetto di derivata) e alla popolazione:
\begin{equation}\label{eq:488464}
  q(\Delta t,c) = c + r c \Delta t = (1+r \Delta t) c.
\end{equation}
La costante $r$ rappresenta quindi l'aumento
relativo istantaneo della popolazione (nel caso dell'investimento
$r$ sarebbe il tasso di interesse istantaneo).
Questa definizione ha senso
quando $\Delta t$ è piccolo in quanto non tiene conto del fatto che
nell'intervallo di tempo $[t,t+\Delta t]$ la popolazione che si
è aggiunta genera anch'essa nuova popolazione (ovvero l'interesse
accumulato genera anch'esso interesse\footnote{%
In effetti la scoperta della costante $e$
è dovuta a Jacob Bernoulli nel 1683.
Bernoulli si chiedeva qual è l'interesse annuo effettivo
che si ottiene da un capitale che dia una rendita
giornaliera (interesse composto).
Se un capitale è investito ad un tasso di interesse $r$,
si intende che ogni giorno il capitale
viene aumentato di un fattore $1+r/365$
e quindi dopo un anno il fattore moltiplicativo è $(1+r/365)^{365}$.
}).

Per calcolare l'aumento della popolazione su tempi ``grandi'' possiamo
suddividere gli intervalli temporali in $n$ intervallini di ampiezza
$\Delta t$ e applicare in ognuno di essi la relazione \eqref{eq:488464}.
Si trova:
\begin{align*}
 q(\Delta t,c) &= c(1+r\Delta t) \\
 q(2\Delta t,c) &= q(\Delta t,c) (1+r\Delta t)  = c(1+r\Delta t)^2\\
 &\vdots \\
 q(n\Delta t) &= c(1+r\Delta t)^n.
\end{align*}
Dunque, ponendo $\Delta t=t/n$ si ha
\[
  q(t,c) = c\enclose{1+r\frac{t}{n}}^n
\]
in particolare per $t=1/r$ si ottiene:
\[
  q(1/r,c) = c\enclose{1+\frac{1}{n}}^n
\]
e ricordando che $q(t,c)=c a^t$ otteniamo:
\[
  a^{\frac 1 r} = \enclose{1+\frac{1}{n}}^n.
\]
Se per $n\to +\infty$ (che corrisponde a $\Delta t \to 0$)
la quantità sul lato destro tende ad un numero $e$ (che chiameremo costante
di Nepero) avremo allora
\[
  a = e^r, \qquad q(t,c) = c e^{rt}
\]
che è la relazione che lega le due costanti $a$ e $r$ che definiscono
la crescita esponenziale.

Risulta in effetti valido il seguente.

\begin{theorem}[costante di Nepero]
\mymark{**}%
\label{th:5767684}
La successione
\[
  a_n = \enclose{1+\frac 1 n}^n
\]
è crescente e limitata, dunque è convergente.
\end{theorem}
%
Per dimostrare il teorema precedente ci serve 
preliminarmente il seguente risultato.
%
\begin{theorem}[disuguaglianza di Bernoulli]
  \label{th:disuguaglianza_bernoulli}%
  \mymark{**}%
  \mynote{disuguaglianza di Bernoulli}%
  \index{Bernoulli}%
  \index{disuguaglianza!di Bernoulli}%
  Se $x > -1$ e $n\in \NN$ si ha
  \begin{equation}
  \label{eq:bernoulli}
  (1+x)^n \ge 1 + nx.
  \end{equation}
  \end{theorem}
  %
  \begin{proof}
  \mymark{**}
  Dimostriamo che vale~\eqref{eq:bernoulli}
  per induzione su $n$.
  Per $n=0$ la disequazione \eqref{eq:bernoulli} diventa $1\ge 1$
  ed è quindi verificata.
  Se~\eqref{eq:bernoulli}
  è verificata per un certo $n$
  moltiplicando ambo i membri per $1+x > 0$ si ottiene
  \[
  (1+x)^{n+1} \ge (1+x) (1+nx) = 1 + (n+1)x + n x^2
  \ge 1 + (n+1)x
  \]
  che è proprio la disuguaglianza~\eqref{eq:bernoulli}
  con $n+1$ al posto di $n$.
  \end{proof}
%
\begin{proof}[Dimostrazione del teorema~\ref{th:5767684}]
Dimostriamo innanzitutto che $a_n$ è crescente, cioè che
per ogni $n\ge 2$ si ha $a_n \ge a_{n-1}$.
E' chiaro che $a_n>0$ per ogni $n$,
quindi ci riconduciamo a
verificare che $\frac{a_n}{a_{n-1}} \ge 1$.

Si ha
\begin{align*}
\frac{a_n}{a_{n-1}}
&= \frac{\enclose{1+\frac 1 n}^n}{\enclose{1+\frac 1 {n-1}}^{n-1}}
= \frac{\enclose{\frac{n+1}{n}}^n}{\enclose{\frac{n}{n-1}}^{n-1}}\\
&= \enclose{\frac{n+1}{n}\cdot\frac{n-1}{n}}^n \cdot \frac{n}{n-1}
= \enclose{\frac{n^2- 1}{n^2}}^n \cdot \frac{n}{n-1}
\end{align*}
Osserviamo ora che la disuguaglianza di Bernoulli, 
teorema~\ref{th:disuguaglianza_bernoulli},
garantisce
\[
  \enclose{\frac{n^2 -1}{n^2}}^n
  = \enclose{1-\frac{1}{n^2}}^n
  \ge 1 - \frac{n}{n^2} = 1 - \frac{1}{n} = \frac{n-1}{n}
\]
da cui si ottiene, come volevamo, $a_n / a_{n-1} \ge 1$ cioè
$a_n$ è crescente.

Se ora consideriamo la successione
\[
  b_n = \enclose{1+\frac 1 n}^{n+1}
\]
osserviamo che si ha
\[
  b_n = \enclose{1+\frac 1 n}^n \cdot \enclose{1+\frac 1 n}
   = a_n\cdot \enclose{1+\frac 1 n} > a_n.
\]
Per dimostrare che $a_n$ è limitata sarà quindi sufficiente dimostrare
che $b_n$ è superiormente limitata. Vedremo ora che $b_n$ è decrescente (e quindi $a_n \le b_n \le b_1$ è superiormente limitata).

Procediamo in maniera analoga a quanto fatto per $a_n$:
\begin{align*}
\frac{b_{n-1}}{b_n}
& = \frac{\enclose{1+\frac{1}{n-1}}^n}{\enclose{1+\frac{1}{n}}^{n+1}}
  = \frac{\enclose{\frac{n}{n-1}}^n}{\enclose{\frac{n+1}{n}}^{n+1}}
  = \enclose{\frac{n}{n-1}\cdot\frac{n}{n+1}}^{n+1}\cdot\frac{n-1}{n} \\
& = \enclose{\frac{n^2}{n^2-1}}^{n+1} \cdot \frac{n-1}{n}
  = \enclose{1 + \frac{1}{n^2-1}}^{n+1} \cdot \frac{n-1}{n}.
\end{align*}
In base alla disuguaglianza di Bernoulli otteniamo
\[
  \enclose{1 + \frac{1}{n^2-1}}^{n+1}
  \ge 1 + (n+1) \cdot \frac{1}{n^2-1}
  \ge 1 + \frac{1}{n-1} = \frac{n}{n-1}.
\]
Mettendo insieme le due stime si ottiene dunque $b_{n-1}/b_n \ge 1$
che è quanto ci rimaneva da dimostrare.
\end{proof}

E' quindi giustificata la seguente.

\begin{definition}[costante di Nepero]
\mymark{***}
Definiamo la \emph{costante di Nepero}%
\mynote{costante di Nepero}%
\index{costante!di Nepero}%
\index{$e$}%
\footnote{Nepero è l'italianizzazione del nome del
matematico scozzese John Napier (1550-1617).
Il nome $e$ è stato introdotto da Eulero (Leonhard Euler 1707-1783)
%http://eulerarchive.maa.org//docs/originals/E853.pdf
}
\[
  e = \lim_{n\to +\infty} \enclose{1+\frac 1 n}^n,
  \qquad n\in\NN.
\]
\end{definition}

Sapendo che
\[
  \enclose{1+\frac 1 n}^n \le e \le \enclose{1+\frac 1 n}^{n+1}
\]
e ponendo $n=1$ otteniamo $2\le e \le 4$.

\begin{exercise}\label{ex:4876765}
Posto $a_n = \frac{n^n}{n!}$ mostrare che $\frac{a_{n+1}}{a_n} \to e$.
\end{exercise}


\begin{theorem}[limiti che si riconducono al numero $e$]
\mymargin{limiti che si riconducono al numero $e$}
Si ha 
\[
\lim_{x\to 0}  \enclose{1 + x}^{\frac 1 {x}} = e.
\]
\end{theorem}
%
\begin{proof}
  Iniziamo col dimostrare che 
  \begin{equation}\label{eq:2373793}
    \lim_{x\to +\infty} \enclose{1+\frac 1 x}^x = e.
  \end{equation}
  Ogni numero reale $x$ è compreso tra due interi consecutivi:
  \[
      \lfloor x \rfloor \le x \le \lfloor x\rfloor + 1
  \]
  e dunque
  \[
    1+\frac{1}{\lfloor x\rfloor +1 } 
    \le 1 + \frac 1 x 
    \le 1 + \frac 1 {\lfloor x\rfloor} 
  \]
  da cui 
  \begin{equation}\label{eq:48675248}
    \enclose{1+\frac{1}{\lfloor x\rfloor +1 }}^{\lfloor x\rfloor} 
    \le \enclose{1 + \frac 1 x }^x
    \le \enclose{1 + \frac 1 {\lfloor x\rfloor}}^{\lfloor x\rfloor +1}. 
  \end{equation}
  Per calcolare il limite della espressione a sinistra 
  operiamo il cambio di variabile $n=\lfloor x\rfloor + 1$ per 
  ottenere:
  \begin{align*}
  \lim_{x\to+\infty} \enclose{1+\frac{1}{\lfloor x\rfloor +1 }}^{\lfloor x\rfloor}
  &= \lim_{n\to +\infty} \enclose{1+\frac 1 n}^{n-1}\\
  &= \lim_{n\to +\infty} \frac{\enclose{1+\frac 1 n}^{n}}{1+\frac 1 n}
   = \frac{e}{1} = e.
  \end{align*}
  Similmente per quanto riguarda il limite della espressione a destra 
  si può operare il cambio di variabile $n=\lfloor x\rfloor$:
  \begin{align*}
    \enclose{1 + \frac 1 {\lfloor x\rfloor}}^{\lfloor x\rfloor +1}
    &= \lim_{n\to+\infty} \enclose{1+\frac 1 n}^{n+1} \\
    &= \lim_{n\to+\infty} \enclose{1+\frac 1 n}^n 
    \cdot \enclose{1 + \frac 1 n} 
    = e \cdot 1 = e.
  \end{align*}
  Dunque per il teorema dei due carabinieri otteniamo
  che anche il limite della espressione 
  al centro in~\eqref{eq:48675248}.
  Come conseguenza, tramite il cambio di variabile $x\mapsto \frac 1 x$
  si ottiene 
  \[
  \lim_{x\to 0^+}\enclose{1+x}^{\frac 1 x} = 0.  
  \]

  Consideriamo ora il limite per $x\to -\infty$ 
  della solita espressione. 
  Tramite il cambio di variabile $y=-x$ si ha 
  \begin{align*}
  \lim_{x\to -\infty} \enclose{1+\frac{1}{x}}^x 
  &= \lim_{y\to +\infty} \enclose{1 - \frac 1 y}^{-y}
   = \lim_{y\to +\infty} \enclose{\frac {y-1} y}^{-y}\\
  &= \lim_{y\to +\infty} \enclose{\frac{y}{y-1}}^y
   = \lim_{y\to +\infty} \enclose{1 + \frac{1}{y-1}}^y\\
  &= \lim_{y\to +\infty} \enclose{1 + \frac{1}{y-1}}^{y-1}
    \cdot\enclose{1+\frac 1 {y-1}} 
    = e\cdot 1 = e.\\
  \end{align*}
  Di conseguenza, facendo il cambio di variabile $x\mapsto \frac 1 x$ 
  si ottiene
  \[
  \lim_{x\to 0^-} \enclose{1+x}^{\frac 1 x} = e.
  \]
  Mettendo insieme limite destro e limite sinistro si ottiene 
  infine il limite completo per $x\to 0$. 
\end{proof}
%
\begin{corollary}%
\label{cor:limite_notevole_ex}%
\mymark{**}%
Per ogni $x\in \RR$ si ha
\[
  \lim_{n\to +\infty} \enclose{1+ \frac x n}^n = e^x.
\]
\end{corollary}
%
\begin{proof}
Infatti, per il teorema precedente, posto $a_n = x/n$ si ha
\[
\lim_{n\to +\infty}\enclose{1+\frac x n}^{\frac n x} = e.
\]
Ma allora
\[
\enclose{1+ \frac x n}^n = \enclose{\enclose{1+\frac x n}^{\frac n x}}^x
\to e^x
\]
\end{proof}

\begin{definition}[logaritmi naturali]
Vedremo che il numero $e$ risulta essere una base naturale per la funzione
esponenziale e di conseguenza per il logaritmo. Il logaritmo in base
$e$ viene chiamato \myemph{logaritmo naturale} e viene indicato con $\ln = \log_e$.
\end{definition}

In alcuni testi si utilizza l'operatore $\log$, indicato senza una base esplicita,
ma la definizione non è completamente condivisa.
In certi testi (per lo più in ambito matematico)
si definisce $\log  = \ln = \log_e$,
in altri testi si considera $\log = \log_{10}$.

\begin{corollary}[limiti notevoli]\label{cor:limite_notevole_e}
\mymark{*}%
Si ha
\begin{gather}
 \lim_{x\to 0} \frac{\ln \enclose{1+ x}}{x} = 1; \\
 \lim_{x\to 0} \frac{e^x-1}{x} = 1.
\end{gather}
\end{corollary}
%
\begin{proof}
Per quanto riguarda il logaritmo ci si riconduce al teorema precedente
osservando che:
\[
  \frac{\ln(1+x)}{x}
  = \ln \enclose{(1+x)^{\frac 1 {x}}}
  \to \ln e = 1.
\]
Per l'esponenziale ci si riconduce al logaritmo
osservando che posto
\[
  y = e^x-1
\]
se $x\to 0$ anche $y\to 0$ e quindi si ha:
\[
\frac{e^{x}-1}{x} = \frac{y}{\ln(1+y)} \to 1.
\]

\end{proof}

\begin{exercise}
Mostrare che
\begin{gather*}
  \lim_{n\to+\infty} n^n\cdot \enclose{\frac{n+1}{n^2+1}}^n = e; \\
  \lim_{n\to+\infty} n\cdot \ln\enclose{1 + \frac 1 n} = 1; \\
  \lim_{n\to+\infty} \enclose{1-\frac{n+1}{n!}}^{(n-1)!} = \frac 1 e; \\
  \lim_{n\to+\infty} n \cdot \enclose{\sqrt[n]{2}-1} = \ln 2.
\end{gather*}
\end{exercise}

%%%%%%%%%%%%%%%%%%%
%%%%%%%%%%%%%%%%%%%
%%%%%%%%%%%%%%%%%%%
%%%%%%%%%%%%%%%%%%%
\section{criteri del rapporto e della radice}

Succede spesso di dover determinare il limite
del rapporto di due successioni che tendono entrambe a infinito
oppure entrambe a zero.
In queste situazioni il teorema del limite del rapporto non
si applica in quanto siamo di fronte ad una forma indeterminata.
Dovremo quindi capire quale delle due successioni
tende a infinito o a zero ``più velocemente''.

I teoremi che seguono si basano (in maniera più o meno implicita)
sull'andamento della successione geometrica:
\[
  a_n = q^n
\]
dove $q>0$ è una costante fissata.
Dalle proprietà della funzione esponenziale 
sappiamo che se $q>1$ si ha $q^n\to \infty$.
Se $q=1$ chiaramente $q^n=1\to 1$
e se $q<1$ si ha $q^{-1}>1$ e quindi $q^{-n} \to +\infty$
da cui $q^n \to 0$.

\begin{theorem}[criterio del rapporto]
\label{th:criterio_rapporto}
\index{criterio!del rapporto per le successioni}
\index{rapporto!criterio del}
  Sia $a_n$ una successione reale a termini non negativi
  $a_n \ge 0$ tale che esista il limite del rapporto di due termini consecutivi:
  \[
     \frac{a_{n+1}}{a_n} \to \ell \in [0,+\infty].
  \]
  Se $\ell < 1$ allora $a_n \to 0$, se $\ell >1$ allora $a_n \to +\infty$.
\end{theorem}
%
\begin{comment}
\begin{proof}\footnote{%
  la dimostrazione di questo teorema si potrebbe fare in maniera
  molto simile alla dimostrazione del teorema~\ref{th:criterio_radice}
  senza tirare in ballo il teorema~\ref{th:criterio_cesaro} che è decisamente più complesso.
  }
Grazie al teorema~\ref{th:criterio_cesaro} sappiamo
che $\sqrt[n]{a_n}\to \ell$ e quindi il risultato
segue direttametne dal teorema~\ref{th:criterio_radice}.
\end{proof}
\end{comment}

\begin{proof}
Supponiamo sia $\ell<1$. Posto $q=(1+\ell)/2$ si ha $\ell < q < 1$ 
e posto $\eps=q-\ell>0$ per la definizione di limite $\frac{a_{n+1}}{a_n}\to \ell$ 
dovrà esistere un $N\in \NN$ tale
che per ogni $n\ge N$ si abbia:
\[
  \frac{a_{n+1}}{a_n} < \ell + \eps = q
\]
ovvero $a_{n+1} < q \cdot a_n$. In particolare si avrà:
\begin{align*}
  a_{N+1} &< q \cdot a_N \\
  a_{N+2} &< q \cdot a_{N+1} < q^2\cdot a_N \\
  a_{N+3} &< q \cdot a_{N+2} < q^3\cdot a_N \\
  \vdots
\end{align*}
ed è chiaro che per induzione potremo dimostrare che per
ogni $k\in \NN$ si ha
\[
  a_{N+k} < q^k\cdot a_N.
\]
Osserviamo però che $q^k \cdot a_N \to 0$ per $k\to +\infty$
in quanto $q<1$ e quindi $q^k \to 0$. 
Dunque, tolti i primi $N$ termini, la successione $a_n$ tende a zero. 
Ma i primi $N$ termini non influenzano né il carattere né il limite 
della successione e quindi l'intera successione $a_n$ tende a zero.

Il caso $\ell>1$ si fa in maniera analoga. Si sceglie $q$ tale
che $1<q<\ell$ e si trova, in maniera analoga al caso precedente,
che per un certo $N\in \NN$ e per ogni $k\in \NN$ si ha
\[
  a_{N+k} > q^k \cdot a_N \to +\infty.
\]
\end{proof}

Osserviamo che, nel teorema precedente (ma anche nel criterio della radice teorema~\ref{th:criterio_radice}),
non si può concludere alcunché nel
caso in cui sia $\ell = 1$.
Ad esempio le due successioni $a_n = 1/n$ e $b_n = n$
hanno limiti diversi ($a_n \to 0$, $b_n\to +\infty$) ma per entrambe
il limite del rapporto di termini consecutivi tende ad $\ell=1$.

\begin{exercise}
Mostrare che
\begin{gather*}
  \lim \frac{n!}{n^n} = 0 \\
  \lim \frac{(2n)!}{(2n)^n} = +\infty
\end{gather*}
\end{exercise}

\begin{theorem}[criterio della radice]
\label{th:criterio_radice}%
\mymark{***}%
\mynote{criterio della radice}%
\index{criterio!della radice per successioni}%
Sia $a_n$ una successione a termini positivi tale che
\[
  \sqrt[n]{a_n} \to \ell
\]
con $\ell \in \bar \RR$.
Allora se $\ell<1$ si ha $a_n \to 0$ se invece $\ell > 1$ si ha $a_n \to +\infty$.
\end{theorem}
%
\begin{comment}
\begin{proof}
\mymark{**}
Consideriamo prima il caso $\ell < 1$.
Se $\lim \sqrt[n]{a_n} = \ell$ significa che per ogni $\eps>0$ la successione
$\sqrt[n]{a_n}$ risulta definitivamente minore di $\ell +\eps$.
Scegliendo opportunamente $\eps$ (ad esempio $\eps = (1-\ell)/2$) si potrà
avere $q = \ell+\eps < 1$. Dunque avremo definitivamente $\sqrt[n]{a_n}< q$
ovvero $a_n < q^n$. Per ipotesi $a_n\ge 0$
e quindi, tolto un numero finito di termini, si ottiene $0 \le a_n < q^n \to 0$
da cui $a_n \to 0$ (in quanto l'aver tolto un numero finito di termini non
cambia né il carattere né il limite della successione).

Se $\ell>1$ si potrà procedere in maniera analoga. Esisterà $q$ con $1 < q < \ell$ tale che definitivamente $\sqrt[n]{a_n} > q$ da cui $a_n > q^n \to +\infty$.
\end{proof}
\end{comment}

\begin{proof}
  Si può osservare che
  \[
    a_n = \enclose{\sqrt[n]{a_n}}^n
     = e^{n \cdot \ln \sqrt[n]{a_n}}.
  \]
  Se $\ell <1$ allora il logaritmo tende ad un numero negativo,
  l'argomento dell'esponenziale tende a $-\infty$ e quindi l'esponenziale tende a zero.

  Se invece $\ell>1$ il logaritmo tende ad un numero positivo e quindi l'esponenziale tende a $+\infty$.
\end{proof}

%%%%%
%%%%%
\section{ordini di infinito, equivalenza asintotica}
%%%%%
%%%%%

\begin{definition}[ordine di infinito/infinitesimo]
\label{def:ordine_infinito}
\mymark{***}%
\mymargin{ordine di infinito/infinitesimo}%
\index{ordine!di infinito}%
\index{infinito}%
\index{infinitesimo}%
Sia $A\subset \RR$, $f,g\colon A \to (0,+\infty)$.
Sia $x_0\in \bar \RR$ un punto di accumulazione di $A$.
\begin{enumerate}
\item
Diremo che
per $x\to x_0$ la funzione $f$ è \emph{molto più piccola}
della funzione $g$ e scriveremo $f(x) \ll g(x)$ se vale
\mymargin{$\ll$}
\[
\frac{f(x)}{g(x)} \to 0, \qquad \text{per $x\to x_0$}
\]
diremo invece che $f$ è \emph{molto più grande}
di $g$ e scriveremo $f(x) \gg g(x)$ se
\mymargin{$\gg$}
\[
\frac{f(x)}{g(x)} \to +\infty, \qquad \text{per $x\to x_0$.}
\]
\item
Diremo infine che $f$ e $g$
sono \myemph[equivalenza asintotica]{asintoticamente equivalenti}
\mymargin{equivalenza!asintotica}%
per $x\to x_0$
e scriveremo $f(x) \sim g(x)$ se
\[
\mymargin{$\sim$}
\frac{f(x)}{g(x)} \to 1, \qquad \text{per $x\to x_0.$}
\]
\end{enumerate}
\end{definition}

Ad esempio è facile verificare che se $\alpha > \beta > 0$
allora $x^\alpha \gg x^\beta$ per $x\to +\infty$
mentre $x^\alpha \ll x^\beta$ per $x\to 0^+$.
Analogamente se $a>b>1$ allora $a^x\gg b^x$ per $x\to +\infty$
mentre $a^x \ll b^x$ per $x\to -\infty$.

E' molto facile verificare che le relazioni
$\ll$ e $\gg$ sono una l'inversa dell'altra
e soddisfano la proprietà transitiva
mentre la relazione $\sim$ soddisfa la proprietà simmetrica
e la proprietà transitiva.

\begin{theorem}[ordini di infinito]
\label{th:ordine_infinito}%
\mymargin{ordini di infinito}%
\mymark{***}%
Siano $a>1$ e $\alpha>0$. Per $n\to +\infty$, $n\in\NN$
si ha
\[
  n^\alpha \ll a^n \ll n! \ll n^n
\]
e per $x\to +\infty$, $x\in \RR$ si ha 
\[
\log_a x \ll x^\alpha \ll a^x.
\]
\end{theorem}
%
\begin{proof}
\mymark{**}
Cominciamo col mostrare che $a^n \ll n!$
applicando il criterio del rapporto alla successione $\frac{a^n}{n!}$:
\[
\frac{\displaystyle \frac{a^{n+1}}{(n+1)!}}{\displaystyle \frac{a^n}{n!}}
= \frac{a^{n+1}}{a^n}\cdot \frac{n!}{(n+1)!}
= a \cdot \frac {1}{n + 1} \to 0 < 1.
\]
Dunque si ha, come richiesto, $a^n / n! \to 0$.
Si procede in modo analogo per mostrare che $n! \ll n^n$:
\begin{align*}
\frac{(n+1)!}{n!}\cdot \frac{n^n}{(n+1)^{n+1}}
&= (n+1) \cdot \enclose{\frac{n}{n+1}}^n \frac {1}{n+1}\\
&= \frac{1}{\enclose{1+\frac 1 n}^n} \to \frac 1 e < 1.
\end{align*}

Per dimostrare che
$n^\alpha \ll a^n$
si può procedere con il criterio del rapporto, come nei casi precedenti:
\[
\frac{(n+1)^\alpha}{n^\alpha}\cdot \frac{a^n}{a^{n+1}}
= \frac 1 a \cdot \enclose{\frac{n+1}{n}}^\alpha \to \frac 1 a \cdot 1^\alpha = \frac 1 a < 1
\]
da cui $n^\alpha / a^n \to 0$.

Per $x\in \RR$,
cerchiamo di ricondurci ad una successione a valori interi.
Osserviamo che si ha
\[
\lfloor x \rfloor
\le x
\le \lfloor x \rfloor + 1
\]
da cui, per monotonia,
\[
\lfloor x \rfloor^\alpha
\le x^\alpha
\le (\lfloor x \rfloor + 1)^\alpha
= \lfloor x \rfloor^\alpha \enclose{1+ \frac{1}{\lfloor x \rfloor}}^\alpha
\]
e
\[
a^{\lfloor x \rfloor}
\le a^{x}
\le a^{\lfloor x \rfloor + 1}
= a \cdot a^{\lfloor x \rfloor}.
\]
Dunque
\[
\frac{\lfloor x \rfloor^\alpha}{a \cdot a^{\lfloor x \rfloor}}
\le \frac{x^\alpha}{a^{x}}
\le \frac{\lfloor x \rfloor^\alpha \enclose{1+ \frac{1}{\lfloor x \rfloor}}^\alpha}
    {a^{\lfloor x \rfloor}}.
\]
Ma ora, se $x\to +\infty$ sapendo che $n = \lfloor x\rfloor \to +\infty$ 
possiamo effettuare un cambio di variabile nel limite
\[
\lim_{x\to +\infty} \frac{\lfloor x \rfloor^\alpha}{a^{\lfloor x \rfloor}} 
= \lim_{n\to+\infty} \frac{n^\alpha}{a^n} = 0
\qquad
\text{e}
\qquad
\lim_{x\to+\infty} \frac{\lfloor x \rfloor^\alpha }
    {a^{\lfloor x \rfloor}} 
= \lim_{n\to+\infty} \frac{n^\alpha}{a^n} = 0
\]
da cui segue che $\frac{x^\alpha}{a^{x}}\to 0$.

Per dimostrare l'ultima relazione, $\log_a x\ll x^\alpha$,
operiamo il cambio di variabile $y = \alpha \cdot \log_a x$
cosicché $a^y = x^\alpha$.
Notiamo che se $x\to +\infty$
anche $y \to +\infty$.
Dunque, per le proprietà precedenti,
sappiamo che $y \ll a^y$ e dunque
\[
\frac{\log_a x}{x^\alpha}
= \frac{1}{\alpha}\cdot\frac{y}{a^{y}} \to 0.
\]
\end{proof}

Le notazioni e gli
ordini di infinito individuati nel teorema precedente
sono strumenti molto utili nel calcolo dei limiti.

L'equivalenza asintotica
si mantiene per prodotto e rapporto:
se $f\sim F$ e $g\sim G$ allora
\[
 f \cdot g \sim F \cdot G,
 \qquad
 \frac{f}{g} \sim \frac{F}{G}.
\]
Osserviamo inoltre che se
$f \sim g$ e se $f\to \ell$ allora
anche $g\to \ell$.
Se poi $\ell\in(0,+\infty)$
la relazione $f\sim \ell$ è equivalente ad $f\to \ell$.

Per quanto riguarda la somma
è facile verificare che se $f\ll g$ allora
$(f+g) \sim f$ in quanto
\[
  \frac{f + g}{g} = \frac{f}{g} + 1 \to 1.
\]

In un limite in cui compaiono somme di termini
di ordini diversi potremo allora raccogliere i termini di ordine
massimo per individuare il limite, come facciamo
nel seguente.

\begin{example}
Calcolare il limite
\[
\lim_{n\to+\infty}
\frac{2n^4 + 3^n - 3 \ln n}{n! - 3\sqrt n}.
\]
\end{example}
\begin{proof}[Svolgimento.]
Si ha
\[
\frac{2n^4 + 3^n - 3 \ln n}{n! - 3\sqrt{n}}
= \frac
{3^n \cdot \enclose{2\frac{n^4}{3^n}+ 1 - 3\frac{\ln n}{3^n}}}
{n!\cdot \enclose{1-3\frac{\sqrt n}{n!}}}
\]
e ricordando che risulta (teorema~\ref{th:ordine_infinito})
\[
n^4 \ll 3^n, \qquad
\ln n \ll 3^n, \qquad
\sqrt n \ll n!, \qquad
3^n \ll n!
\]
avremo
\[
\frac{2n^4 + 3^n - 3 \ln n}{n! - 3\sqrt{n}}
\sim \frac{3^n}{n!} \to 0.
\]
\end{proof}


\begin{exercise}
Calcolare i seguenti limiti
\begin{gather*}
  \lim_{n\to +\infty} \frac{\displaystyle \ln\sqrt{n^2+n^n}}
  {\displaystyle e^{1 + \ln n}\cdot \ln(n^2-n\sqrt n)}, \qquad
  \lim_{n\to +\infty} \frac{\sqrt{n! + 2^n}}{3^n}, \\
  \lim_{n\to +\infty} \frac{\sqrt{(2n)!}}{n^n}, \qquad
  \lim_{n\to +\infty} \sqrt[n]{e^n + \sqrt{10^n}}.
\end{gather*}
\end{exercise}

\begin{exercise}
  Dimostrare che $\sqrt[n]{n}\to 1$ per $n\to +\infty$.
\end{exercise}

%%%%%%%%%%%
%%%%%%%%%%%
\section{successioni estratte}
%%%%%%%%%%%
%%%%%%%%%%%

\begin{definition}[sottosuccessione]
\mymark{*}
Se $a_n$ è una successione e $n_k$ è una successione strettamente crescente i cui valori sono numeri naturali, allora la successione
$b_k = a_{n_k}$ si dice essere una \myemph{sottosuccessione} di $a_n$
(o anche \emph{successione estratta} da $a_n$).
\end{definition}

Ricordando che una successione $a_n$ non è altro che una funzione
$\vec a\colon \NN \to \RR$, la successione $n_k$ corrisponde ad una funzione
$\vec n\colon \NN \to \NN$ e la sottosuccessione $a_{n_k}$ corrisponde alla
funzione composta $\vec a \circ \vec n$.

Si osservi che nella definizione precedente la variabile $n$ rappresenta
una variabile muta quando scriviamo la successione $a_n$, ma
rappresenta anche il nome della successione fissata $n_k$.
Questo sovraccarico
di significato è voluto e se usato correttamente rende più semplice
le notazioni, in quanto la successione $n_k$ viene sostituita alla
variabile $n$, con lo stesso nome, nella successione $a_n$.
La sottosuccessione $a_{n_k}$ risulta essere una successione nella variabile $k$, non nella variabile $n$.

\begin{example}
Sia $a_n = n^2$ la successione dei quadrati perfetti:
\begin{center}
\begin{tabular}{l|rrrrrrrrr}
$n$   & $0$ & $1$ & $2$ & $3$ & $4$  & $5$  & $6$  & \dots \\ \hline
$a_n$ & $0$ & $1$ & $4$ & $9$ & $16$ & $25$ & $36$ & \dots
\end{tabular}
\end{center}
Consideriamo la successione dei numeri pari $n_k = 2k$.
la corrispondente sottosuccessione dei quadrati perfetti
$b_k = a_{n_k}$
rappresenta la successione dei quadrati dei numeri pari:
\begin{center}
\begin{tabular}{l|rrrrrrrrr}
$k$       & $0$ & $1$ & $2$ & $3$ & $4$  & $5$  & $6$  & \dots \\ \hline
$n_k$ & $0$ & $2$ & $4$ & $6$ & $8$ & $10$ & $12$ & \dots \\
$a_{n_k}$ & $0$ & $4$ & $16$ & $36$ & $64$ & $100$ & $144$ & \dots
\end{tabular}
\end{center}
Si ha in pratica
  $b_k = a_{n_k} = a_{2k} = (2k)^2$.

Abbiamo in effetti \emph{estratto} alcuni dei termini della successione
originaria.
\end{example}

\begin{example}
Se $a_n = (-1)^n$ e $n_k=2k$ allora $a_{n_k} = 1$.
Vediamo quindi che una successione irregolare
può contenere una sottosuccessione regolare.
\end{example}

Osserviamo che se $\vec n\colon \NN\to \NN$ è una
funzione strettamente crescente
(cioè $n_k=\vec n(k)$ è una successione strettamente crescente di indici)
allora posto $A=\vec n(\NN)=\ENCLOSE{n_k\colon k\in \NN}$ si ha che
$\vec n \colon \NN \to A$ è una bigezione. Quindi $A$ è un insieme infinito.
Viceversa dato un qualunque insieme infinito $A\subset \NN$ esiste una
unica successione $\vec n\colon \NN \to A$ bigettiva e strettamente crescente:
basterà porre, per induzione,
$n_0 = \min A$, $n_1 = \min \ENCLOSE{n\in A \colon n > n_0}$
e, in generale,
 $n_{k+1} = \min\ENCLOSE{ n\in A \colon n > n_k}$.

Dunque possiamo identificare le sottosuccessioni di una successione
$\vec a \colon \NN \to \RR$ con le restrizioni ai sottoinsiemi infiniti di $\NN$.
Nell'esempio precedente, si è considerata la sottosuccessione
di tutti i termini con indice pari $n_k=2k$ per ottenere la sottosuccessione
$a_{n_k} = a_{2k}$. Si può equivalentemente pensare di prendere l'insieme di
tutti i numeri pari $A=2\NN$ e considerare la successione ristretta ai soli
indici pari:
\[
  a_0, a_2, a_4, \dots
\]
Se rinumeriamo gli indici pari usando tutti i numeri naturali otteniamo
la sottosuccessione $b_k=a_{n_k}$:
\[
  b_0 = a_0,\ b_1 = a_2,\ b_2 = a_4,\ \dots,\ b_k = a_{n_k},\ \dots
\]

\begin{lemma}[estratte monotone]%
\label{lem:estratte_monotone}%
Ogni successione $a_n\in \RR$ ha una estratta $a_{n_k}$ monotona.
Inoltre se $\sup a_n = +\infty$ c'è una estratta $a_{n_k}$
strettamente crescente che tende a $+\infty$.
\end{lemma}
%
\begin{proof}
Consideriamo l'insieme $P$ dei punti di ``picco'', ovvero degli indici
di quei termini della successione che sono maggiori o uguali a tutti i termini
seguenti:
\[
  P = \ENCLOSE{n\in \NN\colon m\ge n \implies a_n\ge a_m}.
\]
Se $P$ è finito
significa che esiste un indice $n_1\in \NN$ tale
che non ci sono picchi da $n_1$ in poi. In particolare $n_1$ non è un punto di
picco
quindi deve esistere $n_2>n_1$ tale che $a_{n_2}>a_{n_1}$.
Ma neanche $n_2$ è un punto di picco quindi deve esistere $n_3>n_2$ tale
che $a_{n_3}>a_{n_2}$... procedendo induttivamente si riesce quindi a definire
una successione $n_k$ di indici tali che $a_{n_k}$ risulta essere strettamente
crescente.

In particolare se $\sup a_n = +\infty$ siamo nella situazione precedente 
perché chiaramente in tal caso $P$ è vuoto visto che per ogni $n\in \NN$ 
deve esistere $m\in \NN$ tale che $a_m > \max\ENCLOSE{a_0, a_1, \dots a_n}$
e certamente $m>n$.

Se, viceversa, $P$ è infinito allora elencando in ordine i suoi elementi otterremo
una successione $n_1 < n_2 < n_3, \dots$ di indici ognuno dei quali corrisponde ad un valore
di picco. 
Se $j>k$ si ha dunque $n_j>n_k$ ed essendo $n_k\in P$ significa che
$a_{n_j} \le a_{n_k}$. 
Dunque la successione $a_{n_k}$ risulta essere decrescente.
\end{proof}


\begin{theorem}[Bolzano-Weierstrass]\label{th:Bolzano}
\label{th:bolzano_weierstrass}%
\mymark{***}%
\mymargin{Bolzano-Weierstrass}%
\index{teorema!di Bolzano-Weierstrass}%
Ogni successione $a_n$ ha una estratta regolare.

Più precisamente se $a_n$ è una successione limitata
allora esiste una sottosuccessione
$a_{n_k}$ convergente.

Se $a_n$ è una successione non limitata allora 
esiste una estratta $a_{n_k}$ divergente.
\end{theorem}
%
\begin{proof}
\mymark{***}
Cominciamo con il caso reale $a_n\in \RR$.
Il lemma~\ref{lem:estratte_monotone} garantisce 
che esiste una estratta $a_{n_k}$ monotona. 
Ma per il teorema~\ref{th:limite_monotona} concludiamo 
immediatamente che $a_{n_k}$ ha limite.
Se $a_n$ è limitata anche $a_{n_k}$ è limitata e quindi 
in tal caso il limite è finito e dunque la successione 
estratta è convergente.

Se $a_n$ non è superiormente limitata il lemma 
ci garantisce che l'estratta tende a $+\infty$ 
e dunque è divergente.
Per simmetria se $a_n$ non è inferiormente limitata 
esiste una estratta che tende a $-\infty$ e quindi anche in
questo caso l'estratta è divergente.

\begin{comment} %% VECCHIA DIMOSTRAZIONE (QUELLA SOLITA CON LA BISEZIONE)
Facciamo dapprima il caso $a_n\in \RR$.
\mymark{***}
Sia $A_0=\inf a_n$ e $B_0=\sup a_n$. Essendo $a_n$ limitata
sia $A_0$
che $B_0$ sono finiti e ogni termine della successione sta
nell'intervallo $[A_0,B_0]$. Definiamo $n_0=0$: ovviamente si avrà $a_{n_0} = a_0 \in [A_0, B_0]$.

Consideriamo il punto medio $M_0 = (A_0+B_0)/2$ dell'intervallo $[A_0,B_0]$ e consideriamo i due mezzi intervalli $[A_0,M_0]$ e $[M_0,B_0]$. Tutti i termini della successione stanno in almeno
uno di questi due intervalli.
Se consideriamo gli indici $n\in \NN$ della successione $a_n$, uno dei due sotto-intervalli deve contenere termini
della successione per infiniti indici.
Chiamiamo $[A_1, B_1]$
tale sottointervallo,
chiamiamo $n_1$ il più piccolo naturale maggiore di $n_0=0$
per cui $a_{n_1} \in [A_1,  B_1]$.

Ripetiamo il procedimento.
Consideriamo il punto medio $M_1$ dell'intervallo $[A_1,B_1]$.
Per costruzione l'intervallo contiene termini della successione
per infiniti indici dunque uno dei due sotto-intervalli $[A_1,M_1]$
o $[M_1,B_1]$ deve anche lui
contenere termini della successione per infiniti indici. Chiamiamo
$[A_2, B_2]$ tale intervallo e definiamo $n_2$ come il più piccolo
naturale maggiore di $n_1$ per cui $a_{n_2}\in [A_2, B_2]$.

Si può procedere così all'infinito (formalmente: tramite una definizione per induzione)
e ottenere quindi le successioni $A_k$, $B_k$ e $n_k$ che soddisfano le seguenti proprietà (da verificare con il principio di induzione):
\begin{enumerate}
\item $A_k$ è crescente, $B_k$ è decrescente, $A_k \le B_k$;
\item $B_k - A_k = (B_0-A_0)/2^k$;
\item $a_{n_k} \in [A_k, B_k]$.
\end{enumerate}

Essendo $A_k$ monotona sappiamo che esiste $\ell = \lim A_k$. Essendo poi $A_0 \le A_k \le B_k \le B_0$ sappiamo che $A_k$ è limitata, quindi $\ell$ è finito.
Inoltre
\[
 \lim B_k = \lim A_k + \frac{B_0-A_0}{2^k} = \lim A_k = \ell
 \]
 e dunque
passando al limite nelle disuguaglianze
\[
   A_k \le a_{n_k} \le B_k
\]
si ottiene (teorema dei carabinieri)
\[
  a_{n_k} \to \ell.
\]
Questo conclude la dimostrazione per le successioni reali.
\end{comment}

Se $a_n$ è una successione di numeri complessi, si potrà scrivere
$a_n = x_n + i y_n$ con
$x_n$ e $y_n$ successioni reali. Se $a_n$ è limitata significa che $\abs{a_n}$
è superiormente limitata. Ma risulta $\abs{x_n} \le \abs{a_n}$ e
$\abs{y_n}\le \abs{a_n}$ quindi se $a_n$ è limitata anche la parte reale
$x_n$ e la parte immaginaria $y_n$ sono successioni limitate.
Allora $x_n$ ammette una sotto-successione convergente $x_{n_k}$.
Ma $y_{n_k}$ è anch'essa limitata e quindi anch'essa ammette una
sotto-sotto-successione $y_{n_{k_j}}$ convergente.
Dunque la sotto-sotto-successione $a_{n_{k_j}}$ è convergente.

Se $a_n\in \CC$ non è limitata, applicando il teorema al suo modulo $\abs{a_n}$
troviamo che c'è una estratta $a_{n_k}$ tale che $\abs{a_{n_k}}\to +\infty$.
Ma questo significa che $a_n\to \infty \in \bar \CC$.
\end{proof}

\begin{comment}
\begin{corollary}\label{cor:Bolzano}
  Sia $a_n$ una successione reale o complessa.
  Allora esiste
  una sottosuccessione $a_{n_k}$ regolare (cioè $a_{n_k}$ ha limite in $\bar \RR$ o in $\bar \CC$).

  Più precisamente se la successione è limitata allora ammette una estratta convergente,
  se è reale e superiormente illimitata allora ammette
  una estratta con limite $+\infty$,
  se è reale e inferiormente illimitata ammette
  una estratta con limite $-\infty$,
  se è complessa e illimitata ammette
  una estratta con limite $\infty$.
\end{corollary}
%
\begin{proof}
  Se $a_n$ è limitata il risultato segue dal teorema di Bolzano-Weierstrass.

  Se $a_n$ è reale e non è superiormente limitata
  possiamo definire per induzione la successione di indici $n_k$:
  \[
  \begin{cases}
      n_0 = 0 \\
      n_{k+1} = \min\ENCLOSE{n \in \NN \colon n>n_k, a_n > k+1}.
  \end{cases}
  \]
  L'insieme di cui si prende il minimo non può essere vuoto,
  perché se per un certo $k$ tale insieme fosse vuoto
  risulterebbe che $a_n\le k+1$ per ogni $n>N_k$ e quindi
  la successione $a_n$ sarebbe superiormente limitata.

  In modo analogo si svolge il caso in cui $a_n$ si inferiormente illimitata.

  Se $a_n$ è una successione illimitata complessa allora significa che
  $\abs{a_n}$ è superiormente illimitata e quindi, per quanto detto sopra,
  esiste una sottosuccessione tale che $\abs{a_{n_k}}\to +\infty$.
  Ma questo significa che $a_{n_k} \to \infty$.
\end{proof}
\end{comment}

\begin{comment}%% SECONDO METODO DIAGONALE DI CANTOR

Il seguente teorema è molto importante dal punto di vista
culturale, ma non verrà utilizzato nella teoria seguente.

\begin{theorem}[Cantor: secondo metodo diagonale]
\label{th:cantor_secondo}%
\mymargin{non numerabilità dei reali}%
\index{secondo metodo diagonale di Cantor}%
\index{Cantor}%
\index{teorema!di Cantor}%
L'insieme dei numeri reali non è numerabile: $\#\RR > \#\NN$.
\end{theorem}
%
\begin{proof}
E' sufficiente dimostrare che $\#[0,1] > \#\NN$ in quanto
chiaramente $\#\RR \ge \#[0,1]$.
Supponiamo per assurdo che esista una funzione biettiva $a\colon \NN \to [0,1]$.
Questa funzione corrisponde dunque ad una successione $a_n$.
Consideriamo l'intervallo $[0,1]$ e dividiamolo in tre intervalli  di lunghezza $1/3$: $[0,1/3]$, $[1/3,2/3]$, $[2/3,1]$. Il punto $a_0$ non può stare in tutti e tre questi intervalli. Sia $[A_0,B_0]$ un intervallo (dei tre) che non contiene $a_0$: $a_0 \not \in [A_0,B_0]$.
Dividiamo anche $[A_0,B_0]$ in tre intervalli di lunghezza $1/9$.
Almeno uno di questi tre intervalli, che chiamiamo $[A_1,B_1]$,
non contiene $a_1$: $a_1 \not \in [A_1,B_1]$.
Procediamo così all'infinito in maniera simile al teorema precedente.
Otterremo due successioni $A_n$, $B_n$ che soddisfano queste proprietà:
\begin{enumerate}
\item $A_n$ crescente, $B_n$ decrescente;
\item $0\le A_n \le B_n \le 1$;
\item $a_n \not \in [A_n, B_n]$;
\item $B_n - A_n = 1/3^{n+1}$.
\end{enumerate}

Essendo $A_n$ monotona e limitata, essa ha limite finito $\lim A_n = \ell$.
Fissato $n$ osserviamo che per ogni $k\ge n$ si ha
\[
  A_n \le A_k \le b_k \le B_n
\]
passando al limite in $k$ (con $n$ fissato) si ottiene
\[
  A_n \le \ell \le B_n
\]
che significa che $\ell \in [A_n, B_n]$ per ogni $n\in \NN$
(in particolare $\ell \in [0,1]$).
Visto che invece $a_n \not \in [A_n, B_n]$ risulta che per
ogni $n\in \NN$ si ha $\ell \neq a_n$.
Dunque il numero $\ell$ non è un termine della successione $a_n$
ovvero la funzione $a\colon \NN \to [0,1]$ non è suriettiva.
\end{proof}
\end{comment}

%%%%%%%%%%%%
%%%%%%%%%%%%
\section{punti limite}
%%%%%%%%%%%%
%%%%%%%%%%%%

\begin{theorem}[ponte di collegamento tra limiti di funzione e limiti di successione]%
  \label{th:ponte}%
  \mymark{***}%
  Sia $A \subset \RR$, $f\colon A \to \RR$, sia $x_0$ un punto di accumulazione di $A$ e sia
  $\ell \in [-\infty, +\infty]$.
  Le due seguenti condizioni sono equivalenti:
  \begin{enumerate}
  \item $\displaystyle \lim_{x\to x_0} f(x) = \ell$;
  \item per ogni successione $a_n\to x_0$ con $a_n\in A\setminus\ENCLOSE{x_0}$ risulta
  \[
  \lim_{n\to+\infty} f(a_n) = \ell. 
  \]
  \end{enumerate}
  \end{theorem}
  %
  \begin{proof}
  \mymark{***}
  Se per $x\to x_0$ si ha $f(x)\to \ell$ e se $a_n \to x_0$ con $a_n\in A\setminus\ENCLOSE{x_0}$ la successione $f(a_n)$ non è altro che la composizione
  della funzione $f$ con la funzione $n\mapsto a_n$. Si può quindi applicare
  il teorema sul limite della funzione composta per ottenere che $f(a_n)\to \ell$.
  
  Supponiamo viceversa di sapere che per ogni successione $a_n\to x_0$ si ha $f(a_n)\to \ell$. Vogliamo mostrare allora che $f(x)\to \ell$. Lo facciamo per assurdo: supponiamo che esista un intorno $U$ di $\ell$ tale che preso un qualunque intorno $V$ di $x_0$ non si abbia $f((A\setminus\ENCLOSE{x_0})\cap V)\subset U$.
  Possiamo considerare per ogni $n\in \NN$ degli intorni $V_n$ sempre più piccoli. Ad esempio nel caso $x_0 \in \RR$ potremo scegliere $V_n = (x_0-1/n, x_0+1/n)$, nel caso $x_0 = +\infty$ si potrà scegliere $V_n = (n,+\infty]$ e nel caso $x_0=-\infty$ si sceglierà $V_n = [-\infty, -n)$.
  Se per assurdo $f((A\setminus\ENCLOSE{x_0}\cap V_n))$ non fosse contenuto in $U$
  significherebbe che per ogni $n\in\NN$ esisterebbe $a_n \in (A\setminus\ENCLOSE{x_0})\cap V_n$ tale che $f(a_n)\not \in U$. Ma allora $a_n$ risulterebbe essere una successione in
  $A\setminus \ENCLOSE{x_0}$ con limite $x_0$
  (in quanto per ogni intorno di $x_0$ esiste un $N$ tale che $V_N$ sia contenuto in tale intorno e per ogni $n>N$ si ha $V_n\subset V_N$)
  ma $f(a_n)$ non potrebbe avere limite $\ell$
  (essendo fuori dall'intorno $U$).
  Ma questo nega l'ipotesi e conclude quindi la dimostrazione del teorema.
  \end{proof}

  \begin{proposition}[proprietà caratteristica della convergenza]
    \label{prop:convergenza}
  Sia $f\colon A\subset \RR\to \RR$ e $x_0$ punto di accumulazione di $A$.
  Sia $\ell\in \bar \RR$.
  Se per ogni $a_n\to x_0$, $a_n\in A\setminus\ENCLOSE{x_0}$
  esiste una estratta $a_{n_k}$ tale che $f(a_{n_k})\to \ell$ 
  allora $f(x)\to \ell$ per $x\to x_0$.
  \end{proposition}
  %
  \begin{proof}
    Se per assurdo non fosse $f(x) \to \ell$
    esisterebbe un intorno $U\in \B_\ell$
    per cui frequentemente $f(x) \not \in U$.
    Questo significa che esiste una successione
    $a_n\to x_0$ con $a_n\neq x_0$ tale che $f(a_n)\not \in U$.
    Ma allora da $f(a_n)$
    non è possibile estrarre una sottosuccessione
    che abbia limite $\ell$, e questo è contrario alle
    ipotesi.
\end{proof}

\begin{definition}[punti limite, limite superiore, limite inferiore]
Sia $f\colon A\subset \RR \to \RR$ una funzione e $x_0\in \bar \RR$ 
un punto di accumulazione per $A$.
Una quantità $\ell\in \bar\RR$ si dice essere
un \myemph{punto!limite} di $f(x)$ per $x\to x_0$ se 
per ogni $U$ intorno di $\ell$ si ha $f(x)\in U$ 
frequentemente per $x\to x_0$.

Se denotiamo con $L\subset \bar\RR$ l'insieme
dei punti limite possiamo definire il \emph{limite superiore} e il
\emph{limite inferiore}
\mymargin{limite!superiore/inferiore}
rispettivamente come
\[
\limsup_{x\to x_0} a_n = \sup L, \qquad
\liminf_{x\to x_0} a_n = \inf L.
\]
\end{definition}

\begin{proposition}[base numerabile di intorni]%
  \label{prop:base_numerabile}%
  Per ogni $\ell\in \bar \RR$ esiste una successione $U_n$ di intorni di $\ell$ 
  con queste proprietà:
  \begin{enumerate}
    \item $U_{n+1}\subset U_n$;
    \item per ogni $U$ intorno di $\ell$ esiste $n\in \NN$ tale che $U_n\subset U$;
    \item se $a_n\in U_n$ allora $a_n\to \ell$.
  \end{enumerate}
\end{proposition}
\begin{proof}
Possiamo esplicitamente definire gli intorni $U_n$ come segue:
\[
  U_n = 
  \begin{cases}
    \openinterval{\ell-\frac 1 n}{\ell+\frac 1 n} & \text{se $\ell\in \RR$}\\ 
    \opencloseinterval{n}{+\infty} & \text{se $\ell=+\infty$}\\
    \closeopeninterval{-\infty}{-n} & \text{se $\ell=-\infty$.}
  \end{cases}
\]
La prima proprietà è ovviamente verificata.
La proprietà archimedea dei numeri reali garantisce la validità della seconda 
proprietà, da cui segue immediatamente la terza.
\end{proof}

\begin{proposition}[caratterizzazione dei punti limite]
  Sia $f\colon A\subset \RR\to \RR$, $x_0\in \bar \RR$ 
  punto di accumulazione per $A$. 
  Sono equivalenti:
  \begin{enumerate}
    \item $\ell$ è un punto limite di $f(x)$ per $x\to x_0$.
    \item esiste una successione $a_n\in A$, $a_n\neq x_0$, $a_n\to x_0$ 
    tale che $f(a_n)\to \ell$.
  \end{enumerate}
\end{proposition}
%
\begin{proof}
  Siano $U_n$ intorni di $\ell$ e $V_n$ intorni di $x_0$ definiti 
  come nella proposizione~\ref{prop:base_numerabile}.
  Se $\ell$ è un punto limite di $f(x)$ per $x\to x_0$ 
  significa che per ogni $U$ intorno di $\ell$ e per ogni $V$ 
  intorno di $x_0$ esiste $x\in A\cap V\setminus\ENCLOSE{x_0}$ 
  tale che $f(x)\in U$.
  Dunque per ogni $n$ esiste $a_n\in A \cap V\setminus\ENCLOSE{x_0}$ 
  tale che $a_n\in V_n$ e $f(a_n)\in U_n$. 
  Significa che $a_n\to x_0$, $a_n\neq x_0$, $f(a_n)\to \ell$ 
  come volevasi dimostrare.
  
  Viceversa se esiste una tale successione $a_n\to x_0$ allora 
  per ogni $V$ intorno di $x_0$ si ha definitivamente $a_n\in V$.
  E se $f(a_n)\to \ell$ per ogni $U$ intorno di $\ell$
  si ha anche $f(a_n)\in U$ definitivamente.
  Dunque esiste $n$ tale che $a_n\in V$ e $f(a_n)\in U$ confermando 
  quindi che $f(x)\in U$ frequentemente. 
\end{proof}

Molto spesso considereremo i punti limite di una successione $a_n$
per $n\to +\infty$.
In tal caso la caratterizzazione precedente ci dice che $\ell$ 
è un punto limite di $a_n$ per $n\to+\infty$ se esiste 
una successione di indici $n_k\to+\infty$ tale che $a_{n_k}\to \ell$.
Potremmo anche supporre $n_k$ strettamente crescente in quanto se 
$n_k\to \infty$ possiamo estrarre da $n_k$ una sottosuccessione 
strettamente crescente. 
Dunque l'insieme dei punti limite di una successione $a_n$ 
corrisponde all'insieme dei limiti di tutte le possibili 
sottosuccessioni di $a_n$.

\begin{example}
  La successione $a_n=(-1)^n$ ha due punti limite:
  \[
    \limsup_{n\to +\infty}(-1)^n = 1, \qquad \liminf_{n\to+\infty} (-1)^n = -1.
  \]
  Infatti la sottosuccessione dei termini con indice pari è costante $1$ mentre
  quella dei termini di indice dispari è costante $-1$.
  Non ci possono essere altri punti limite perché se ci fosse $a_{n_k}\to \ell$
  allora certamente $a_{n_k}=1$ frequentemente oppure $a_{n_k}=-1$
  frequentemente da cui o $\ell=1$ oppure $\ell=-1$.
\end{example}
%
\begin{example}
  Visto che $\#\QQ=\#\NN$ esiste una funzione $\vec a \colon \NN \to \QQ$
  surgettiva. Utilizzando la proprietà di densità dei numeri razionali
  si può dimostrare che l'insieme dei punti limite della corrispondente successione
  $a_n = \vec a(n)$ è tutto $\bar \RR$.
\end{example}

\begin{exercise}
  Si consideri la successione $a_n = \sqrt n -\lfloor \sqrt n\rfloor$.
  Calcolare 
  \[
    \liminf_{n\to+\infty} a_n, \qquad 
    \limsup_{n\to+\infty} a_n.
  \]
  Qual è l'insieme dei punti limite di $a_n$ per $n\to +\infty$?
\end{exercise}

%
\begin{theorem}[proprietà del limite superiore/inferiore]
Sia $f\colon A\subset \RR \to \RR$ e sia $x_0$ un punto di accumulazione per $A$.
Sia $L$ l'insieme dei punti limite di $f(x)$ per $x\to x_0$.
\begin{enumerate}
  \item %1
  $L\neq \emptyset$ 

  \item %2
  $\displaystyle\limsup_{x\to x_0} f(x) \ge \liminf_{x\to x_0} f(x)$;

  \item %3
  se $\displaystyle\limsup_{x\to x_0} f(x) = \liminf_{x\to x_0} f(x) = \ell$ 
  allora $\displaystyle\lim_{x\to x_0} f(x) = \ell$;

  \item %4
  l'insieme dei punti limite è chiuso per passaggio al limite:
  se $\ell_k\in L$ e $\ell_k \to \ell$ per qualche $\ell \in \bar \RR$ 
  allora $\ell \in L$;

  \item %5
  $\displaystyle\limsup_{x\to x_0} f(x)$ e $\liminf_{x\to x_0} f(x)$ sono punti limite;

  \item %6
  la condizione
  $\displaystyle\limsup_{x\to x_0} f(x) = \ell$ è equivalente a
  \[
  \begin{cases}
   \forall q > \ell \colon f(x) < q \text{ definitivamente,} \\
   \forall q < \ell \colon f(x) > q \text{ frequentemente,}
  \end{cases}
  \]
  e la condizione $\displaystyle\liminf_{x\to x_0} f(x) = \ell$ è equivalente a
  \[
  \begin{cases}
  \forall q > \ell \colon f(x) < q \text{ frequentemente,} \\
  \forall q < \ell \colon f(x) > q \text{ definitivamente.}
  \end{cases}
  \]

  \item %7
  se $a_n$ è una successione 
  \[
    \limsup_{n\to +\infty} a_n = \lim_{n\to +\infty} \enclose{\sup_{k\ge n} a_k},
    \quad
    \liminf_{n\to +\infty} a_n = \lim_{n\to +\infty} \enclose{\inf_{k\ge n} a_k}.
  \]
 \end{enumerate}
\end{theorem}
%
\begin{proof}
  Per quanto riguarda il punto 1.\
  il teorema~\ref{th:bolzano_weierstrass} di Bolzano-Weierstrass
  garantisce che sia $L\neq \emptyset$ e
  quindi $\sup L \ge \inf L$ da cui discende il punto 2.

  Per il punto 3.\ se $\limsup = \liminf = \ell$ significa che $L=\ENCLOSE{\ell}$
  ha un solo elemento. Ma per il corollario al teorema di Bolzano Weierstrass
  sappiamo che da ogni successione $f(a_n)$ con $a_n\to x_0$ 
  è possibile estrarre una sottosuccessione $f(a_{n_k})$ regolare. 
  Il limite di tale sottosuccessione deve essere un elemento di $L$
  e quindi non può che essere $\ell$. 
  Allora per la proposizione~\ref{prop:convergenza}
  deduciamo che l'intera successione ha limite $\ell$.

  Per il punto 4.\ sia $\ell_k\in L$ una successione di punti limite
  e sia $\ell\in \bar \RR$ tale che $\ell_k \to \ell$ per $k\to +\infty$.
  Ora consideriamo la successione $U_n$ di intorni di $\ell$ 
  data dalla proposizione~\ref{prop:base_numerabile}.
  Visto che $\ell_k\to \ell$ per ogni $n$ deve esistere $k_n$ tale 
  che $\ell_{k_n}\in U_n$. Senza perdita di generalità possiamo 
  supporre direttamente che sia $\ell_n\in U_n$.
  Consideriamo anche gli intorni $V_n$ di $x_0$ dati sempre 
  dalla proposizione~\ref{prop:base_numerabile}.
  Per ogni $\ell_n \in L$ deve esistere una successione $a_k\to x_0$ 
  con $a_k\neq x_0$ tale che $f(a_k)\to \ell_n$.
  Ma allora certamente esiste $k=k_n$ tale che $a_{k_n}\in V_n$ 
  e $f(a_{k_n})\in U_n$. 
  Posto $b_n = a_{k_n}$ abbiamo trovato una successione $b_n$ 
  tale che $b_n\to x_0$ (in quanto $b_n\in V_n$) e $f(b_n)\to \ell$
  in quanto $f(b_n)\in U_n$. Dunque $\ell$ è anch'esso un punto limite. 

  Per il punto 5
  visto che $L\neq \emptyset$ la caratterizzazione del $\sup$
  garantisce che esista una successione $\ell_n\in L$ tale che $\ell_n \to \sup L$.
  Ma allora per il punto precedente si deve avere $\sup L \in L$.
  Lo stesso per l'$\inf$.

  Per il punto 6.\ facciamo la dimostrazione per il $\limsup$ (per il $\liminf$
  sarà analogo). Se $\limsup f(x) = \ell$ e se fosse frequentemente
  $f(x) \ge q > \ell$ allora esisterebbe una successione $a_n\to x_0$, 
  $a_n\neq x_0$ tale che $f(a_n)\ge q$.
  Tale successione avrebbe una estratta regolare
  che ha limite $\ge q> \ell$, il che è assurdo.
  Dunque definitivamente deve essere $f(x) < q$ per ogni $q>\ell$.
  Se invece fosse definitivamente $f(x) \le q < \ell$ per ogni
  successione $a_n\to x_0$ con $a_n\neq x_0$ si dovrebbe avere 
  $f(a_n) \le q$ e questo contraddice il fatto che $\ell>q$ 
  è un punto limite.

  Viceversa se per ogni $q>\ell$ si ha $f(x)<q$ definitivamente,
  significa che per ogni successione $a_n\to x_0$ si ha
  $f(a_n) < q$ definitivamente e quindi se $f(a_n)\to \ell$
  dovrà essere $\ell\le q$. 
  Dunque ogni $q>\ell$ è un maggiorante di $L$ e $\sup L\le \ell$.
  Se poi per ogni $q<\ell$ si ha $f(x)\ge q$ frequentemente
  significa che esiste una successione $a_n\to x_0$, $a_n\neq x_0$ 
  tale che $f(a_n)\ge q$. 
  Per il teorema di Bolzano-Weierstrass si potrà trovare 
  una estratta convergente $f(a_{n_k})\to \ell'\ge q$.
  Dunque per ogni $q<\ell$ risulta
  $\sup L \ge q$ da cui in definitiva $\sup L = \ell$. 

  Per il punto 7.\ facciamo la dimostrazione per il $\limsup$ (per il $\liminf$
  sarà analogo).
  Posto $A_n = \sup_{k\ge n} a_k$ osserviamo che $A_n$ è decrescente
  in quanto all'aumentare di $n$ l'insieme
  $\ENCLOSE{k\colon k \ge n}$ decresce (nel senso dell'inclusione insiemistica)
  e quindi
  il $\sup$ non aumenta.
  Dunque $\ell=\lim A_n$ esiste certamente in $\bar \RR$.
  Inoltre per definizione di limite per ogni $\ell'>\ell$
  si dovrà avere $A_n < \ell'$ definitivamente e quindi
  (essendo ovviamente $a_n \le A_n$) si avrà
  anche $a_n < \ell'$ definitivamente.
  Viceversa preso $\ell'<\ell$ si avrà definitivamente
  $A_n > \ell'$. Ma questo significa che esiste $k>n$
  per cui si ha $a_k > \ell'$ e quindi
  risulta $a_n > \ell'$ frequentemente.
  Per il punto precedente si può quindi concludere che
  $\ell = \limsup a_n$.
\end{proof}

\begin{theorem}[operazioni con $\limsup$ e $\liminf$]
Siano $f,g\colon A\subset \RR\to\RR$ e sia $x_0$ un punto di accumulazione di $A$. 
\begin{enumerate}
  \item 
    Per $x\to x_0$ si ha 
    \begin{align*}
    \limsup_{x\to x_0} (-f(x)) &= -\liminf_{x\to x_0} f(x)\\ 
    \liminf_{x\to x_0} (-f(x)) &= -\limsup_{x\to x_0} f(x);
    \end{align*}
  \item
    se $\lambda \ge 0$ allora
      \begin{align*}
      \limsup_{x\to x_0} (\lambda \cdot f(x)) &= \lambda \cdot \limsup_{x\to x_0} f(x), \\
      \liminf_{x\to x_0} (\lambda \cdot f(x)) &= \lambda \cdot \liminf_{x\to x_0} f(x);
      \end{align*}
  \item
  inoltre
  \begin{gather*}
  \limsup_{x\to x_0} (f(x) + g(x)) \le \limsup_{x\to x_0} f(x) + \limsup_{x\to x_0} g(x),\\
  \liminf_{x\to x_0} (f(x) + g(x)) \ge \liminf_{x\to x_0} f(x) + \liminf_{x\to x_0} g(x);
  \end{gather*}
  \item
  e infine se $f(x) \ge g(x)$ allora
  \[
   \limsup_{x\to x_0} f(x) \ge \limsup_{x\to x_0} g(x), \qquad \liminf_{x\to x_0} f(x) \ge \liminf_{x\to x_0} g(x).
  \]
\end{enumerate}
\end{theorem}
%
\begin{proof}
  Per il punto 1.\ basti osservare che se la funzione $f(x)$ ha $L$ come
  insieme dei punti limite allora la funzione $-f(x)$ ha $-L$ come punti
  limite. Quindi $\sup (-L) = -\inf L$ e $\inf(-L) = -\sup L$.

  Per il punto 2.\ si osservi che se $L$ è l'insieme dei punti limite
  di $f(x)$ allora l'insieme dei punti limite di $\lambda f(x)$ è $\lambda L$.
  Se $\lambda \ge 0$ si ha dunque $\sup \lambda L = \lambda \sup L$
  e $\inf \lambda L = \lambda \inf L$ (se $\lambda<0$ invece $\inf$ e $\sup$
  si scambiano, come nel punto 1).

  Per il punto 3.\ consideriamo il caso del $\limsup$ (per il $\liminf$ sarà analogo).
  Se $\ell = \limsup(f(x)+g(x))$ significa che esiste una successione
  di $a_n\to x_0$ tale che $f(a_n)+g(a_n)\to \ell$. 
  Ma posso estrarre una sottosuccessione
  tale che anche il primo addendo $f(a_{n_k})$ abbia limite. 
  E poi posso estrarre
  una sotto-sottosuccesione in modo che anche il secondo addendo $g(a_{n_{k_j}})$
  abbia limite. 
  Dunque avremo $f(a_{n_{k_j}}) \to \ell_1$, $g(a_{n_{k_j}} \to \ell_2$
  con $\ell_1+\ell_2=\ell$.
  Ma allora per definizione di $\limsup$ si avrà $\limsup f(x) \ge \ell_1$
  e $\limsup g(x) \ge \ell_2$ da cui $\limsup f(x) + \limsup g(x) \ge \ell_1+\ell_2 = \ell$.

  Per il punto 4.\ si osserva che se $\ell = \limsup f(x)$ allora
  per ogni $q>\ell$ si ha definitivamente
  $f(x)<q$ e di conseguenza anche $g(x) < q$ definitivamente.
  Dunque $\limsup g(x) \le \ell$.
  Se invece poniamo $\ell = \liminf h(x)$ allora
  per ogni $q<l$ si ha definitivamente $g(x) \ge q$ ma
  allora anche $f(x)\ge q$ defitiviamente e quindi
  $\liminf f(x) \ge \ell$.
\end{proof}

\begin{theorem}[convergenza alla Cesàro]
  \label{th:criterio_cesaro}%
  \mymark{*}%
  \mymargin{Cesàro}%
  \index{criterio!del rapporto alla Cesàro}%
  \index{somma!di Cesàro}%
  Sia $a_n$ una successione a termini positivi.
  \begin{enumerate}
  \item
    Se
    $   a_n \to \ell \in \bar \RR$
    allora
    \[
    \frac 1 n \cdot \displaystyle\sum_{k=1}^n a_k \to \ell.
    \]
  
  \item
    Se $a_n>0$,
    $\displaystyle\frac{a_{n+1}}{a_n} \to \ell \in [0,+\infty]$
    allora
    $\displaystyle \sqrt[n]{a_n}\to \ell$.
  \end{enumerate}
  \end{theorem}
  %
  \begin{proof}
  Dimostriamo il primo punto.
  Per ogni $q<\ell$ visto che $a_n\to \ell$ deve esistere $N$ tale che 
  $a_n\ge q$ se $n> N$. 
  Dunque 
  \[
    b_n = \frac 1 n \sum_{k=1}^{n} a_k 
    \ge \frac 1 n \sum_{k=1}^N a_k + \frac 1 n \sum_{k=N+1}^n q 
    = \frac{\sum_{k=1}^N a_k}{n} + \frac{n-N}{n}\cdot q \to q.
  \]
  Significa che per ogni $q<\ell$ si ha $\liminf b_n \ge q$ e 
  dunque $\liminf b_n \ge \ell$.
  Viceversa per ogni $q>\ell$ ragionando in maniera analoga si ottiene 
  che $b_n$ non supera una successione che tende a $q$.
  Dunque $\limsup b_n\le q$. 
  Mettendo insieme le cose si deduce che $\lim b_n = q$.
    
  Il punto 2 si può ricondurre all'1.
  Infatti
  \[
    \ln \sqrt[n]{a_n}
    = \ln \sqrt[n]{a_0\cdot \frac{a_1}{a_0} \cdots \frac{a_n}{a_{n-1}}}
    = \frac{\ln a_0 + \ln \frac{a_1}{a_0} + \dots + \ln \frac{a_n}{a_{n-1}}}{n}.
  \]
  Posto $x_n = \ln \frac{a_n}{a_{n-1}}$
  se $\frac{a_n}{a_{n-1}}\to \ell$
  si ha $x_n\to \ln \ell$ (intendendo $\ln 0 = -\infty$ e $\ln (+\infty)=+\infty$) e dunque
  \[
    \ln \sqrt[n]{a_n} = \frac{\ln a_0}{n} + \frac{x_1 + \dots + x_n}{n}
    \to \ln \ell.
  \]
  Facendo l'esponenziale di ambo i membri si trova il risultato desiderato.
  \end{proof}
  
  \begin{exercise}
  Si applichi il risultato precedente per
  verificare che
  \[
     \lim \sqrt[n]{n} = 1
  \]
  e
  \[
    \lim \frac{n}{\sqrt[n]{n!}} = e.
  \]
  \end{exercise}
  
  \begin{exercise}
  Si consideri la successione
  \[
  a_n =
  \begin{cases}
     2^n &\text{se $n$ pari},\\
     n\cdot 2^n &\text{se $n$ dispari}.
  \end{cases}
  \]
  Verificare che alla successione $a_n$
  si può applicare il criterio della radice ma
  non il criterio del rapporto.
  Usare questo esempio per mostrare che le implicazioni
  enunciate nel teorema~\ref{th:criterio_cesaro} non
  possono essere invertite.
  \end{exercise}  

\section{il teorema degli zeri}

\begin{theorem}[degli zeri]
\mymark{***}%
\mynote{teorema degli zeri}%
\index{teorema!degli zeri}%
\label{th:zeri}%
Sia $I\subset \RR$ un intervallo, $f\colon I \to \RR$ una funzione
continua, $a,b\in I$ tali che $f(a)\le 0$ e $f(b)\ge 0$.
Allora esiste $c\in I$ tale che $f(c)=0$.
\end{theorem}

\begin{proof}
\mymark{***}
La dimostrazione che adottiamo è di particolare rilevanza in quanto
non solo permette di dimostrare l'esistenza del punto $c$ che risolve
$f(x)=0$
ma ci presenta
un algoritmo, il \myemph{metodo!di bisezione},
\index{bisezione!metodo di}
che può essere effettivamente utilizzato per approssimare
tale soluzione.

Possiamo supporre senza perdere di  generalità che sia $a<b$.
Poniamo $A_0 = a$, $B_0= b$ e consideriamo il punto medio $C_0 = (A_0+B_0)/2$.
Scegliamo tra i due intervalli $[A_0, C_0]$ e $[C_0,B_0]$ quello per cui
il segno ai due estremi è discorde (o, caso fortunato, nullo).
Più precisamente se $f(C_0)\ge 0$ poniamo $[A_1,B_1] = [A_0,C_0]$ altrimenti
scegliamo $[A_1,B_1] = [C_0,B_0]$ così si ha, in ogni caso,
$f(A_1)\le 0$, $f(B_1)\ge 0$.

Consideriamo il punto medio $C_1$ del nuovo intervallo $[A_1,B_1]$ e ripetiamo
il procedimento indefinitamente. Quello che otteniamo sono due successioni
$A_n$, $B_n$ con queste proprietà (che potrebbero essere dimostrate per induzione):
\begin{enumerate}
\item $A_n < B_n$, $B_n - A_n = (b-a)/2^n$;
\item $A_n$ è crescente, $B_n$ è decrescente;
\item $f(A_n)\le 0$, $f(B_n)\ge 0$.
\end{enumerate}

Essendo $A_n$ monotòna sappiamo che $A_n$ converge $A_n\to c$.
Inoltre visto che $A_n \in [a,b]$ anche $c\in [a,b]$ (per la permanenza del
segno delle successione $A_n-a$ e $b-A_n$).
Passando al limite nell'uguaglianza $B_n = A_n + (b-a)/2^n$
si ottiene che anche $B_n \to c$. Essendo $f$ continua
avremo
\[
f(A_n) \to f(c), \qquad
f(B_n) \to f(c).
\]
Ma $f(A_n)\le 0$ e quindi per la permanenza del segno anche $f(c)\le 0$.
D'altra parte $f(B_n) \ge 0$ e quindi $f(c)\ge 0$.
Si ottiene dunque $f(c) = 0$, come volevamo dimostrare.
\end{proof}

\begin{example}\label{ex:75445}
Si voglia risolvere l'equazione
\[
  x^5-x-1=0.
\]
Posto $f(x) = x^5-x-1$ è chiaro che la funzione $f\colon \RR\to \RR$
è continua (in quanto composizione di funzioni continue).
Osserviamo che $f(0) = -1$ e $f(2)=29$, dunque la funzione
soddisfa le ipotesi del teorema degli zeri sull'intervallo $[0,2]$.
Sappiamo quindi che l'equazione in questione ha almeno una soluzione
in tale intervallo.

Utilizzando il metodo di bisezione possiamo determinare una soluzione
con precisione arbitraria. Posto $A_0=0$, $B_0=2$ abbiamo verificato che
$f(A_0)<0$ e $f(B_0)>0$.
Prendiamo il punto
medio $C_0=1$ e calcoliamo la funzione: $f(C_0)=-1 < 0$. Sappiamo
allora che una soluzione deve essere compresa nell'intevallo
$[A_1,B_1] = [C_0,B_0] = [1,2]$ perché anche in tale intervallo valgono le ipotesi
del teorema degli zeri.
Il punto medio di tale intervallo è $C_1=3/2 = 1.5$
e risulta $f(3/2) = 163/32>0$ dunque l'intervallo successivo
che andremo a considerare è $[A_2,B_2]=[1,3/2]$.
Per non dover lavorare con troppe cifre decimali invece di suddividere
esattamente a metà quest'ultimo intervallo consideriamo un punto
intermedio $C_2 = 6/5 = 1.2$ dove si ha $f(C_2)=901/3125>0$.
Sappiamo allora che una soluzione è compresa nell'intervallo
$[A_3,B_3] = [1,1.2]$. Prendiamo il punto medio $C_3=11/10=1.1$
e troviamo $f(C_3) = -48949/10^5 <0$. Abbiamo quindi ottenuto
che esiste $x\in (1.1,1.2)$ tale che $f(x)=0$. Sappiamo quindi
che $\abs{x-1.15} < 0.05$ cioè abbiamo trovato $x$ con un errore
inferiore a $0.05$.

Con molta pazienza si può procedere
con il metodo di bisezione fino ad arrivare a verificare
che $f(116/10^2)$ $=$ $-596583424/10^{10}<0$ e $f(117/10^2)=224480357/10^{10}>0$ da cui
si ottiene che una soluzione è compresa tra $1.16$ e $1.17$ con un errore
inferiore a $0.005$.
Con il calcolatore (si veda ad esempio il codice a pagina \pageref{code:bisection})
si possono ottenere più cifre significative: $x=1.1673039782614187\ldots$
\end{example}

\begin{table}
\begin{center}
\begin{tabular}{r}
$\sqrt 2 \approx $ 1.\small
4142135623 7309504880 1688724209 6980785696 7187537694 \\ \small
8073176679 7379907324 7846210703 8850387534 3276415727 \\
% 3501384623 0912297024 9248360558 5073721264 4121497099 \\ \small
% 9358314132 2266592750 5592755799 9505011527 8206057147 \\ \small
% 0109559971 6059702745 3459686201 4728517418 6408891986 \\ \small
% 0955232923 0484308714 3214508397 6260362799 5251407989 \\ \small
% 6872533965 4633180882 9640620615 2583523950 5474575028 \\ \small
% 7759961729 8355752203 3753185701 1354374603 4084988471 \\ \small
% 6038689997 0699004815 0305440277 9031645424 7823068492 \\ \small
% 9369186215 8057846311 1596668713 0130156185 6898723723 \\ \small
% 5288509264 8612494977 1542183342 0428568606 0146824720 \\ \small
% 7714358548 7415565706 9677653720 2264854470 1585880162 \\ \small
% 0758474922 6572260020 8558446652 1458398893 9443709265 \\ \small
% 9180031138 8246468157 0826301005 9485870400 3186480342 \\ \small
% 1948972782 9064104507 2636881313 7398552561 1732204024 \\ \small
% 5091227700 2269411275 7362728049 5738108967 5040183698 \\ \small
% 6836845072 5799364729 0607629969 4138047565 4823728997 \\ \small
% 1803268024 7442062926 9124859052 1810044598 4215059112 \\ \small
% 0249441341 7285314781 0580360337 1077309182 8693147101 \\ \small
% 7111168391 6581726889 4197587165 8215212822 9518488472 \\
\\
$\sqrt 3 \approx$ 1.\small
7320508075 6887729352 7446341505 8723669428 0525381038 \\ \small
0628055806 9794519330 1690880003 7081146186 7572485757 \\
\\
$\phi = \frac{\sqrt 5+1}{2} \approx $ 1.\small
6180339887 4989484820 4586834365 6381177203 0917980576 \\ \small
2862135448 6227052604 6281890244 9707207204 1893911375
  \end{tabular}
\end{center}
\caption{Le prime 100 cifre decimali di alcune
costanti calcolate con il metodo di bisezione usato nella dimostrazione
del teorema~\ref{th:zeri}.
Si veda il codice a pagina~\pageref{code:bisection}.}
\label{fig:cifre_sqrt2}
\index{$\sqrt 2$!cifre decimali}
\index{cifre!$\sqrt 2$}
\end{table}

\begin{corollary}[proprietà dei valori intermedi]
\mymark{**}%
\mymargin{proprietà!dei valori intermedi}%
Sia $I\subset \RR$ un intervallo e $f\colon I \to \RR$ una
funzione continua.
Allora se $f$ assume due valori $y_1$ e $y_2$ allora $f$
assume anche tutti i valori intermedi tra $y_1$ e $y_2$.
Detto altrimenti: una funzione continua
manda intervalli in intervalli.
\end{corollary}
%
\begin{proof}
Se $y_1$ e $y_2$ sono valori assunti da $f$ significa
che esistono $x_1,x_2 \in I$ tali che $f(x_1)= y_1$ e $f(x_2)=y_2$.
Allora scelto $y$ si consideri la funzione $g(x) = f(x)-y$.
Se $y$ è intermedio tra $y_1$ e $y_2$ la funzione $g$ assumerà
segni opposti in $x_1$ e $x_2$ e dunque, per il teorema degli zeri,
dovrà esserci un punto $x$ in cui $g$ si annulla. In tale punto
si avrà dunque $f(x)=y$, come volevamo dimostrare.
\end{proof}

\begin{lemma}
\label{ex:inversa_monotona}%
Se $I$ è un intervallo di $\RR$ ogni funzione $f\colon I \to \RR$
iniettiva e continua è strettamente monotona.
\end{lemma}
%
\begin{proof}
Si può osservare che una funzione è strettamente monotona se mantiene i valori
intermedi cioè se dati tre punti
$x<y<z$ risulta sempre che $f(y)$ è un valore intermedio tra $f(x)$ e $f(z)$:
\[
  f(x)< f(y) <f(z) \qquad\text{oppure} \qquad f(x)> f(y) > f(z).
\]
Se ciò non accadesse, ad esempio se fosse $f(y)>f(z)>f(x)$ con $x<y<z$
allora per la continuità di $f$ dovrebbe esistere un valore intermedio
tra $x$ e $y$ in cui la funzione assume il valore $f(z)$. Ma allora la funzione
non sarebbe iniettiva.
\end{proof}

%%%%%%%%%%%%%%%%%%%%%%%%
%%%%%%%%%%%%%%%%%%%%%%%%
%%%%%%%%%%%%%%%%%%%%%%%%
%%%%%%%%%%%%%%%%%%%%%%%%
\section{il teorema di Weierstrass}

Ricordiamo che nella definizione~\ref{def:funzione_limitata}
abbiamo definito i concetti di massimo, minimo, estremo superiore
e inferiore di una funzione a valori reali.

\begin{lemma}[successioni minimizzanti/massimizzanti]
\mynote{successioni mi\-ni\-miz\-zan\-ti/mas\-si\-miz\-zan\-ti}
\index{successione!minimizzanti}
\index{successione!massimizzanti}
Sia $A$ un insieme non vuoto e
sia $f\colon A \to \RR$ una funzione. Allora esistono
due successioni $a_n$ e $b_n$ di punti di $A$ tali che
\[
  \lim_{n\to +\infty} f(a_n) = \inf f(A), \qquad
  \lim_{n\to +\infty} f(b_n) = \sup f(A).
\]
\end{lemma}
%
\begin{proof}
Ricordiamo che $f(A) = \ENCLOSE{f(x)\colon x \in A}$ è l'immagine
della funzione $f$. Facciamo la dimostrazione per l'estremo inferiore,
risultato analogo si potrà ottenere per l'estremo superiore.

Sia $m=\inf f(A)$.
Se $m=-\infty$ significa che $f(A)$ non è inferiormente limitato,
in particolare per ogni $n\in \RR$ esiste $a_n$ tale che
$f(a_n) < - n$.
Dunque (per confronto) $f(a_n) \to -\infty$
come volevamo dimostrare.

Se $m\in \RR$ per le proprietà caratterizzanti l'estremo inferiore
sappiamo che per ogni $\eps>0$ esiste $a\in A$ tale che
$f(a) < m + \eps$.
Per ogni $n\in\NN$ possiamo scegliere $\eps=1/n$ e ottenere quindi
una successione $a_n$ tale che $f(a_n) < m + 1/n$.
D'altra parte essendo $m$ un minorante di $f(A)$ sappiamo che
$m \le f(a_n)$.
Abbiamo dunque $m \le f(a_n) < m+ 1/n$ e per il teorema dei
carabinieri possiamo quindi concludere che $f(a_n) \to m$
per $n\to +\infty$.
\end{proof}

\begin{theorem}[Weierstrass]%
\mymark{***}%
\mynote{teorema di Weierstrass}%
\index{teorema!di Weierstrass}%
\footnote{%
Probabilmente già dal IX secolo a.C.\ era noto ai greci che la circonferenza, tra tutte le figure piane che racchiudono una area prefissata, 
è quella di lunghezza minima (proprietà isoperimetrica).
Nell'Eneide Virgilio racconta che Didone si trovò ad affrontare un problema 
simile nella fondazione di Cartagine.
\index{isoperimetrico!problema}%
\index{problema!isoperimetrico}%
\index{problema!di Didone}%
Una formalizzazione completa della proprietà isoperimetrica del cerchio 
ha dovuto attendere fino al 1800.
Eulero (Leonhard Euler 1707--1783)
\index{Euler!Leonhard}%
\index{Eulero}%
pensò di aver
trovato una dimostrazione
che si fondava su questo risultato:
presa una qualunque superficie chiusa nello spazio,
se questa non è una sfera è possibile
farne una piccola modifica in modo da ottenere una nuova superficie
che racchiude lo stesso volume ma che ha area strettamente inferiore.
Fu proprio Karl Weiestrass (1815--1897)
\index{Weiestrass!Karl}%
ad accorgersi che quanto dimostrato da Eulero (e poi successivamente da Steiner) 
non è sufficiente a garantire la minimalità della sfera. Infatti Eulero
dimostra che non ci può essere un minimo che non sia la sfera, ma non dimostra che il minimo esiste e quindi non è detto che la sfera sia il minimo: potrebbero esserci infinite superfici $S_1, S_2, \dots, S_n, \dots$ ognuna con area minore di quella della sfera e ognuna con area maggiore della successiva: $A(S_{n+1})< A(S_n)$. Per concludere il ragionamento di Eulero era necessario dimostrare che in una situazione del genere le superifici $S_n$ debbano, in qualche senso, tendere alla superficie sferica e che le loro aree debbano
tendere all'area della sfera. 
In astratto questo è quanto viene enunciato nel teorema che porta il suo nome.
Dunque Weiestrass completò la dimostrazione della proprietà isoperimetrica
in dimensione $n=2$ (in realtà il risultato è comunque attribuito a Steiner che,
pur non avendo colto il problema obiettato da Weierstrass, aveva in effetti 
dimostrato tutte le proprietà necessarie per giungere alla conclusione).
Salendo alla dimensione $n=3$ è naturale immaginare che 
la superficie che racchiude il volume maggiore con area fissata 
sia la sfera. 
Questo spiega il motivo per cui una goccia d'acqua, in assenza di gravità,
dovrebbe assumere una forma sferica: a causa della tensione superficiale, 
infatti, la superficie della goccia tenderà ad avere l'area minima.
Formalizzare e dimostrare questo risultato risulta molto più complicato.
Per superifici qualunque la prima dimostrazione formale per $n\ge 3$ 
è dovuta al matematico italiano Ennio De Giorgi (1928--1996)
\index{De Giorgi!Ennio}%
che formalizzò il concetto di perimetro introdotto
da Renato Caccioppoli (1904--1959).%
\index{Caccioppoli!Renato}%
\index{Caccioppoli!perimetro}%
}
Siano $a,b\in \RR$ con $a\le b$
e sia $f\colon [a,b]\to \RR$ una funzione continua.
Allora
esistono punti di massimo e di minimo per $f$ su $[a,b]$.
\end{theorem}
%
\begin{proof}
\mymark{***}
Dimostriamo solamente che $f$ ha minimo, per il massimo la dimostrazione procede
infatti in maniera del tutto analoga.

Sia $m= \inf f([a,b])$.
Per il lemma precedente sappiamo che esiste una successione $a_n$ minimizzante ovvero tale che
$a_n \in A$ e $f(a_n)\to m$ per $n\to +\infty$.

Per il teorema di Bolzano-Weierstrass dalla successione $a_n$ possiamo estrarre una sottosuccessione $a_{n_k}$ convergente: $a_{n_k} \to x_0$.
Visto che $a_{n_k} \in [a,b]$ si avrà, per il teorema della permanenza del segno, anche $x_0 \in [a,b]$ (si applichi la permanenza del segno alle successioni $a_{n_k}-a$ e $b-a_{n_k}$).

Dunque abbiamo una successione $a_{n_k}\to x_0$ con $a_{n_k}\in [a,b]$ e
$x_0 \in [a,b]$. Essendo $f$ continua si avrà dunque $f(a_{n_k}) \to f(x_0)$.
Ma noi sapevamo che $f(a_n)\to m$ e dunque anche $f(a_{n_k}) \to m$.
Concludiamo quindi che $f(x_0) = m$ cioè $m$, l'estremo inferiore,
è un valore assunto dalla funzione ed è quindi un minimo.
Dal canto suo $x_0$ è un punto di minimo assoluto.
\end{proof}

\begin{corollary}[limitatezza delle funzioni continue]
Sia $f\colon [a,b]\to \RR$ una funzione continua. Allora $f$ è limitata.
\end{corollary}
\begin{proof}
Visto che $f$ ha massimo $M$ e minimo $m$ si ha $f(x)\in [m,M]$ per ogni $x\in[a,b]$.
Ovviamente $m>-\infty$ e $M<+\infty$ in quanto $m$ e $M$ sono valori della funzione $f$.
\end{proof}

%%%%%%%%%%%%%%%%%
%%%%%%%%%%%%%%%%%
%%%%%%%%%%%%%%%%%
%%%%%%%%%%%%%%%%%

\section{successioni ricorsive}

Le successioni ricorsive sono le successioni
definite per induzione (tramite il teorema~\ref{th:induzione}):
\[
 \begin{cases}
   a_0 = \alpha \\
   a_{n+1} = f(a_n).
 \end{cases}
\]
Si rimanda al capitolo~\ref{ch:successioni_ricorsive}
per uno studio approfondito di questo tipo di successioni.
La prima parte di quel capitolo è infatti accessibile con le nozioni
che sono state sviluppate finora.
La seconda parte richiederà invece degli strumenti più avanzati.
