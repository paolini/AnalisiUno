\chapter{successioni}


Una \myemph{successione} numerica reale è una
funzione\footnote{%
Nella scrittura a mano si
sottolineano i caratteri invece di utilizzare il grassetto:
scriveremo $\underline a$ invece che $\vec a$.}
$\vec a\colon \NN \to \RR$.
L'insieme delle funzioni $\NN \to \RR$ viene usualmente indicato
con $\RR^\NN$. In effetti una successione $\vec a$ può essere interpretata
come un vettore con infinite componenti:
\[
  \vec a = (a_0, a_1, a_2, \dots)
\]
dove si intende
\[
   a_n = \vec a(n).
\]
Le componenti $a_n$ si chiamano \emph{termini} della successione.
I valori di $n$ si chiamano, invece, \emph{indici}.
L'intera
successione $\vec a$ può essere indicata con $(a_n)_{n=0}^\infty$
oppure $(a_n)_n$ oppure,
più semplicemente, con $a_n$ quando sia chiaro che si intende l'intera
successione $\vec a$ e non un singolo termine della stessa.

Le successioni vengono usualmente
considerate nei procedimenti di approssimazione.
Spesso infatti siamo interessati a capire qual è il numero (se esiste) a cui
la successione si avvicina al crescere di $n$.

\begin{definition}[successione convergente]
\mymark{***}
Diremo che una successione $a_n$ converge
\mymargin{convergenza}
\index{successione!convergente}
ad un numero $\ell \in \RR$
ovvero ha limite finito
e scriveremo:
\[
  a_n \to \ell \qquad\text{(per $n\to +\infty$)}
  \mymargin{$a_n\to \ell$}
\]
se scelto comunque un errore $\eps>0$ ogni termine della successione,
da un certo punto in poi, si trova a distanza inferiore di $\eps$
dal punto limite $\ell$. Formalmente:
\[
\forall \eps>0\colon \exists N\in\NN \colon \forall n\in \NN\colon
n>N \implies \abs{a_n - \ell}
< \eps.
\]
\end{definition}

\begin{example}
La successione $a_n = \frac{n}{n+1}$ converge a $\ell=1$:
\[
  \frac{n}{n+1}\to 1.
\]
\end{example}
\begin{proof}
Dato $\eps>0$ ci chiediamo quali siano gli indici $n$
per i quali risulta $\abs{a_n -1}<\eps$ e troviamo
che devono valere due disequazioni:
\[
  1- \eps < \frac{n}{n+1} < 1+\eps.
\]
Facilmente possiamo osservare che $n/(n+1)<1$ per ogni $n$, dunque
la seconda disequazione è sempre verificata. La prima disequazione
si riconduce a
\[
 n + 1 > \frac{1}{\eps}.
\]
Dunque qualunque sia $\eps>0$, scelto $N = \lceil 1 / \eps\rceil$
sappiamo che per ogni $n>N$
si ha $n+1 > n > N \ge \frac{1}{\eps}$ e quindi $1-\eps < a_n$.
Inoltre la disuguaglianza $a_n < 1 < 1+\eps$ è verificata per ogni $n$.
Abbiamo quindi verificato che vale la condizione che definisce
la convergenza.
\end{proof}


Le successioni possono anche avere limite infinito,
 in tal
caso si dice che divergono.
\begin{definition}[successione divergente]
\mymark{***}
\mymargin{divergente}
\index{successione!divergente}
Una successione $a_n$ si dice avere limite $+\infty$
o divergere a $+\infty$
\mymargin{$a_n\to +\infty$}
\[
  a_n \to +\infty \qquad\text{(per $n\to +\infty$)}
\]
se comunque si scelga un numero reale, anche molto grande,
ogni termine della successione, da un certo punto in poi,
risulta essere maggiore di tale numero scelto. Formalmente
\[
  \forall M\in \RR\colon \exists N\in \NN \colon \forall n\in \NN\colon
  n>N \implies a_n >M.
\]
Definizione analoga si ha per il limite $-\infty$. Scriveremo
\mymargin{$a_n\to -\infty$}
\[
  a_n \to -\infty \qquad \text{(per $n\to +\infty$)}
\]
se
\[
  \forall M\in \RR\colon \exists N\in \NN \colon \forall n\in \NN\colon
  n>N\implies a_n < -M.
\]
\end{definition}

\begin{example}
Si ha
\[
  1000-n^2 \to -\infty.
\]
\end{example}
%
\begin{proof}
Per dimostrare che $1000-n^2\to -\infty$ sarà
necessario trovare per ogni $M\in \RR$
dei valori di $n$ per i quali si abbia $1000-n^2 < -M$.
Questo avviene se $n^2 > 1000 + M$. Visto che per ogni $n\in \NN$
si ha $n^2 \ge n$ (verificare!) sappiamo che se $n> 1000+M$ allora
anche $n^2 > 1000+M$. Dunque per ogni $M$ sarà sufficiente considerare
un numero intero $N \ge 1000 + M$
(ad esempio si potrebbe scegliere $N = \max\{0, \lceil 1000 + M\rceil\}$)
cosicché per ogni $n>N$ si avrebbe:
\[
 a_n = 1000 - n^2 \le 1000 - n < 1000 - N \le 1000 - (1000  + M) = -M
\]
come richiesto dalla definizione di limite $-\infty$.
\end{proof}

Volendo esprimere il concetto di limite in maniera uniforme
(senza dover distinguere limiti finiti e infiniti) possiamo
rendere la definizione un poco più astratta introducendo il concetto
di \emph{intorno}.
La condizione $\abs{a_n - \ell}< \eps$ può essere scritta in
modo equivalente come
$a_n \in (\ell-\eps, \ell+\eps)$. L'insieme $B_\eps(\ell) = (\ell-\eps, \ell+\eps)$
si chiama \myemph{intorno} di raggio $\eps$ centrato in $\ell$.
Possiamo quindi considerare la famiglia
di tutti questi intorni del punto $\ell$:
\[
 \U_\ell = \{B_\eps(\ell)\colon \eps>0 \}.
\]
Questa famiglia di insiemi si chiama \myemph{base di intorni} del punto $\ell$.
La definizione
di limite finito si può dunque riscrivere così:
\[
  a_n\to \ell
  \qquad \iff \qquad
  \forall U \in \U_\ell\colon \exists N\in \NN\colon \forall n>N\colon a_n\in U.
\]
Il vantaggio di questa \emph{astrazione} è che ora possiamo definire
gli intorni di $+\infty$ e di $-\infty$ nel modo seguente:
\begin{align*}
  \U_{+\infty} &= \{ (M,+\infty]\colon M\in \RR\}\\
  \U_{-\infty} &= \{ [-\infty, -M)\colon M \in \RR\}
\end{align*}
e la definizione data per il caso $\ell$ finito risulta valida anche nel
caso in cui $\ell$ sia infinito. Anzi, possiamo utilizzare gli intorni di
$+\infty$ anche per l'indice $n$, ottenendo questa definizione
generale
valida per ogni $\ell\in \bar \RR$:

\begin{definition}[definizione topologica di limite]
\mymargin{definizione topologica di limite}
\index{limite definizione topologica}
Sia $a_n$ una successione e sia $\ell \in \bar \RR$.
Diremo che $a_n$ ha limite $\ell$ e scriveremo
\[
  a_n \to \ell
\]
se
\[
  \forall U \in \U_\ell\colon \exists V \in \U_{+\infty} \colon \forall n\in \NN\colon
  n \in V \implies a_n\in U.
\]
\end{definition}

\begin{theorem}[unicità del limite]
\mymargin{unicità del limite}
Sia $a_n$ una successione e siano $\ell_1, \ell_2 \in \bar \RR$
tali che $a_n \to \ell_1$ e $a_n \to \ell_2$. Allora $\ell_1 = \ell_2$.
\end{theorem}
%
\begin{proof}
La dimostrazione si basa sul fatto che se $\ell_1 \neq \ell_2$ allora
esistono due intorni $U_1\in \U_{\ell_1}$ e $U_2 \in \U_{\ell_2}$
che sono tra loro disgiunti: $U_1 \cap U_2 = \emptyset$.

La verifica di questo fatto è piuttosto elementare.
Se $\ell_1$ ed $\ell_2$ sono entrambi finiti, è sufficiente
considerare $\eps = \abs{\ell_2-\ell_1}/2$ e si osserva immediatamente
che gli intervalli $(\ell_1-\eps, \ell_1+\eps)$ e $(\ell_2-\eps, \ell_2+\eps)$
sono disgiunti. Se $\ell_1$ ed $\ell_2$ sono entrambi infiniti e sono diversi,
possiamo supporre $\ell_1=-\infty$ e $\ell_2=+\infty$. In tal caso gli
intorni $U_1= [-\infty,0)$ e $U_2=(0,+\infty]$ sono disgiunti.
Se $\ell_1$ è finito e $\ell_2 = +\infty$, basterà prendere
$U_1 = (\ell_1-1, \ell_1+1)$ ed $U_2 = (\ell_1+1,+\infty]$ per avere due
intorni disgiunti. Analogamente si procederà nel caso $\ell_2=-\infty$.

Una volta appurato che punti diversi $\ell_1\neq \ell_2$
ammettono intorni disgiunti $U_1$, $U_2$ sarà sufficiente
applicare la definizione di limite con entrambi i valori $\ell_1$
e $\ell_2$
per ottenere che da un lato esiste $N_1$ tale che per ogni
$n>N_1$ si ha $a_n \in U_1$, dall'altro esiste $N_2$ tale che per ogni
$n>N_2$ si ha $a_n \in U_2$. Ma allora per ogni $N> \max\{ N_1, N_2\}$
si dovrebbe avere $a_n \in U_1 \cap U_2 = \emptyset$ il che è impossibile.
\end{proof}

Osserviamo che non è detto che un limite esista, come si vede dal seguente
esempio.

\begin{example}
Sia $a_n = (-1)^n$. Non esiste $\ell \in \bar \RR$
tale che $a_n \to \ell$.
\end{example}
\begin{proof}
La successione $a_n$ ha come valori solamente i numeri $1$ e $-1$,
infatti se $n$ è pari si ha $(-1)^n=1$ e se $n$ è dispari $(-1)^n=-1$.
Supponiamo per assurdo che la successione abbia limite $\ell$
e consideriamo l'intorno $U = (\ell - 1, \ell + 1)$.
Se $\ell\ge 0$ certamente $-1 \not\in U$ in quanto $\ell-1\ge -1$.
Se invece $\ell \le 0$ certamente $1\not\in U$ in quanto $\ell+1\le 1$.
Dunque, in ogni caso, comunque si scelga $N\in \NN$ esisteranno degli
$n>N$ tali che $a_n \not \in U$.
\end{proof}

Abbiamo dunque osservato che in generale il limite di una successione può
non esistere ma se esiste è unico. Questo ci permette di definire
l'operatore di limite
che associa ad ogni successione che ammette limite
il suo (unico) limite in $\bar \RR$:
\mymargin{$\lim a_n$}
\[
   \lim a_n = \ell \qquad \text{se}\qquad a_n \to \ell.
\]
Per esplicitare il fatto che $a_n$ rappresenta
una intera successione e non un singolo valore,
(cioè $n$ è una variabile muta) si potrà anche scrivere
\[
  \lim_n a_n \qquad \text{oppure} \qquad \lim_{n\to+\infty} a_n.
\]

\begin{definition}[carattere di una successione]
\mymark{***}
Sia $a_n$ una successione. Se $a_n$ non ammette limite
si dice anche che $a_n$ è \emph{indeterminata}
\mynote{successione indeterminata}%
\index{successione!indeterminata}
(si intende che è indeterminato il suo limite!).
Abbiamo dunque le seguenti alternative
\begin{enumerate}
 \item la successione è convergente (ha limite finito);
 \item la successione è divergente (ha limite infinito);
 \item la successione è indeterminata (non ha limite).
\end{enumerate}
Determinare il \emph{carattere}
\mynote{carattere di una successione}
\index{carattere!di una successione}
di una successione
significa specificare a quale delle tre categorie appartiene.
\end{definition}

\begin{theorem}[criteri di confronto]
\mymark{***}
\mymargin{confronto tra limiti}
\begin{enumerate}
\item
Se abbiamo due successioni $a_n$ e $b_n$, se per ogni $n$ si ha
\[
a_n \le b_n
\]
e se entrambe le successioni ammettono limite: $a_n \to a$ e $b_n \to b$
allora
\[
a \le b.
\]

\item
Siano $a_n$ e $b_n$ due successioni tali che per ogni $n$
si abbia
\[
a_n \le b_n\]
Se $a_n \to +\infty$ allora $b_n \to +\infty$.
Se $b_n \to -\infty$ allora $a_n \to -\infty$.

\item
(teorema dei carabinieri)
\mynote{teorema dei carabinieri}
\index{teorema!dei carabinieri}
Se abbiamo tre successioni $a_n$, $b_n$ e $c_n$,
se per ogni $n$ vale
\[
a_n \le b_n \le c_n
\]
 e se le due
successioni $a_n$ e $c_n$ hanno lo stesso limite: $a_n \to \ell$ e $c_n\to \ell$
allora anche $b_n \to \ell$.
\end{enumerate}


\end{theorem}
%
\begin{proof}
\mymark{**}
\begin{enumerate}
\item
Se per assurdo fosse $a > b$ esisterebbero degli intorni disgiunti $U_a\in \U_a$
e $U_b \in \U_b$.
Inoltre si avrebbe $U_a > U_b$ (cioè: ogni punto di $U_a$ è maggiore
di ogni punto di $U_b$) visto che $a>b$.
Ma, dalla definizione di limite,
dovrebbero anche esistere $N_a$ e $N_b$ tali che per ogni $n>N_a$ si abbia
$a_n \in U_a$ e per ogni $n>N_b$ si abbia $b_n \in U_b$.
Ma allora per ogni $n> \max\{N_a, N_b\}$ si avrebbe
contemporaneamente $a_n \in U_a$ e $b_n \in U_b$ da cui $a_n > b_n$
contro l'ipotesi.

\item
Se $a_n \to +\infty$ per ogni $M\in \RR$ esiste $N\in \NN$ tale che
per ogni $n>N$ si ha $a_n > M$. Ma se $b_n>a_n$ si ha anche $b_n >M$
dunque anche $b_n \to +\infty$.
Dimostrazione analoga si ottiene nel caso $b_n \to -\infty$.

\item
Se $a_n$ e $c_n$ hanno lo stesso limite $\ell$ significa che per ogni
$U \in \U_\ell$ esistono $N_a$ ed $N_c$ tali che per ogni $n>N_a$ si ha
$a_n\in U$ e per ogni $n > N_c$ si ha $c_n\in U$.
Prendendo allora (al solito!) $N=\max\{N_a, N_b\}$ si trova che per
ogni $n>N$ si ha $a_n\in U$ e $c_n \in U$.
Visto che $U$ è un intervallo e visto che $a_n \le b_n  \le c_n$,
deduciamo che anche $b_n \in U$. Dunque la definizione di limite è verificata.
\end{enumerate}
\end{proof}

\begin{corollary}[permanenza del segno]
\mymark{***}
\mynote{permanenza del segno}
\index{permanenza del segno (successioni)}
\index{teorema!della permanenza del segno (successioni)}
Sia $a_n$ una successione e $c\in \RR$.
Se per ogni $n\in \NN$ si ha $a_n \ge c$ e se $a_n$ ha limite $\ell \in \bar \RR$
allora $\ell \ge c$.
In particolare se una successione ha valori non negativi
ed ammette limite, allora
il limite è non negativo.

Viceversa, se una successione $a_n$ ha limite positivo:
$a_n \to a >0$ allora $a_n>0$ per ogni $n$ tranne
al più un numero finito di termini.
 Risultato analogo vale se $a_n \to a <0$: a parte un numero
 finito di termini, i valori della successione sono negativi.
\end{corollary}
%
\begin{proof}
\mymark{**}
Prima parte.
E' sufficiente considerare la successione costante $c_n = c$
cosicché si ha $c_n \le a_n$ per ogni $n$. Ma ovviamente
la successione $c_n$ ha limite $c$ e dunque, per confronto,
deve essere $c\le \ell$.

Seconda parte. Se $a>0$ e $a\in \RR$
per definizione di limite esiste $N$
tale che per ogni $n>N$ si ha $a_n> a/2 > 0$. Dunque solo
un numero finito di termini (quelli con indice $n\le N$)
possono essere negativi. Se $a=+\infty$ il ragionamento
si ripete a maggior ragione sapendo che esiste $N$
tale che $a_n>1$ per $n>N$.
Cambiando segno alla successione si ottiene il caso $a<0$.
\end{proof}

Si presti molta attenzione al fatto che se $a_n$ è a termini positivi
non è detto che il limite sia positivo, possiamo solo affermare
che non è negativo. Ad esempio $1/(n+1)>0$ ma $1/(n+1) \to 0$ (verificare!).
In generale se una successione ha valori in un intervallo il suo limite,
se esiste, deve essere un punto del corrispondente intervallo chiuso.

Se una successione ha limite $0$ può avere infiniti termini
positivi e infiniti termini negativi, come nel caso
della successione $a_n = 1/(-2)^n$.

\begin{theorem}[successioni che differiscono su un numero finito di termini]
\mymark{**}
\mynote{successioni che differiscono su un numero finito di termini}%
\index{successioni!che differiscono su un numero finito di termini}
Se $a_n$ e $b_n$ sono due successioni tali che l'insieme degli indici
$n$ su cui differiscono sia finito
(cioè $\#\{n\in \NN\colon a_n \neq b_n\} < \# \NN$)
allora se il limite di $a_n$ esiste e vale $\ell$ allora
anche il limite di $b_n$ esiste e vale $\ell$.
Viceversa se il limite di $a_n$ non esiste, non esiste neanche il limite
di $b_n$.
\end{theorem}
%
\begin{proof}
Un insieme di numeri naturali è finito se e solo se è limitato.
Dunque esiste $K\in \NN$ tale che per ogni $n>K$ si ha $a_n = b_n$.
Se $a_n$ ha limite $\ell$ soddisfa la proprietà
\[
 \forall U \in \U_\ell \colon
 \exists N\in \NN\colon \forall n > N \colon a_n \in U.
\]
Se al posto di $N$ mettiamo $N' = \max\{N,K\}$ sappiamo che per $n>N$
si ha anche $n>K$ e quindi $a_n=b_n$. Dunque anche la successione $b_n$
soddisfa la stessa proprietà.

Se la successione $a_n$ non ha limite allora pure $b_n$ non può avere limite
perché, se ce lo avesse, potremmo scambiare i ruoli di $a_n$ e $b_n$
e applicare il teorema già dimostrato concludendo che anche $a_n$ avrebbe limite.
\end{proof}

Il teorema precedente è molto utile perché ci permette di applicare
i criteri di confronto anche nel caso in cui le ipotesi siano violate
su un numero finito di termini, come nel seguente esempio.

\begin{example}
Sapendo che la successione $a_n = n$ tende a $+\infty$ dimostrare
che anche la successione $b_n = n^2-10$ tende a $+\infty$.
\end{example}
%
\begin{proof}
E' sufficiente osservare che $n^2-10 > n$ se $n\ge 4$ infatti
se $n\ge 4$ si ha
\[
n^2 - 10 \ge 4 n -10 = n + 3n - 10 \ge n + 12 -10 \ge n+2 > n.
\]
Dunque se consideriamo la successione $c_n$ ottenuta da $b_n$
modificando i primi quattro termini (ponendo ad esempio $c_0 = a_0$,
$c_1=a_1$, $c_2=a_2$ e $c_3=a_3$) si ottiene $c_n\ge a_n$ per ogni $n$.
Ma allora $c_n \to +\infty$ (per confronto con $a_n$) ma visto che
$b_n$ differisce da $c_n$ solo nei primi 4 termini anche $b_n\to +\infty$.
\end{proof}

Il teorema precedente garantisce inoltre
che per quanto riguarda lo studio del limite possiamo considerare
successioni che siano definite solamente da un certo indice in poi.
Ad esempio è molto frequente considerare successioni il cui primo indice sia
$n=1$ invece che $n=0$. Questo non cambia nulla per quanto riguarda il limite
della successione.

\begin{example}
La successione $a_n = 1/n$ è definita per $n\in \NN$ ma $n\neq 0$.
Ciò non toglie che possiamo studiarne il limite come qualunque altra
successione. Per evidenziare il fatto che il primo indice è $n=1$
si potrà usare la notazione $(a_n)_{n=1}^\infty$.
Per la cronaca: $1/n \to 0$.
\end{example}

Data una successione $a_n$ potremo considerare l'\emph{insieme
dei suoi valori}: $\{a_n\colon n\in \NN\}$.
Si tratta dell'immagine della funzione $n\mapsto a_n$
e a volte si chiama \myemph{supporto} della successione.
Si faccia attenzione al fatto che l'insieme dei valori
non descrive completamente la successione perché
viene persa l'informazione sull'ordine in cui vengono elencati
i termini della successione e sulla loro molteplicità (ogni valore
potrebbe essere assunti su molti indici diversi). Ad esempio
l'insieme dei valori della successione $a_n = (-1)^n$ è l'insieme $\{-1, 1\}$. Ma anche la successione
\[
 b_n = \begin{cases}
   -1 & \text{se $n\le 42$}\\
   1  & \text{altrimenti}
 \end{cases}
\]
ha lo stesso insieme dei valori. Si osservi però
che la prima successione non ammette limite mentre la seconda
è convergente (verificare!).

Le operazioni $\sup$, $\inf$, $\max$ e $\min$ che abbiamo
definito sugli insiemi, si intenderanno definite anche
sulle successioni, considerando l'insieme dei valori della successione.
Queste operazioni potrebbero essere sensibili anche ai primi termini della
successione (a differenza dell'operazione di limite) dunque potrebbe
essere necessario, per chiarezza, specificare qual è il primo indice
da cui si intende cominciare a considerare i valori. Ad esempio
se la successione $a_n$ è definita sui naturali tranne lo zero
si avrà:
\[
  \sup a_n = \sup_{n=1}^\infty a_n = \sup\{a_n \colon n \in \NN, n \ge 1\}.
\]

\begin{example}
Si consideri $a_n = \frac{1}{n+1}$ definita per $n\in \NN$.
Allora
\[
  \sup a_n = \max a_n = 1, \qquad
  \inf a_n = 0, \qquad \text{non esiste }\min a_n.
\]
\end{example}
\begin{proof}
Per ogni $n \in \NN$ si ha $n+1\ge 1$ e quindi $a_n = 1/(n+1) \le 1$.
Visto poi che $a_0 = 1$ si ottiene immediatamente che $\max a_n = 1$
e di conseguenza $\sup a_n = 1$.

Per verificare che $\inf a_n = 0$ dobbiamo verificare innanzitutto
che $0$ è minorante, e questo è vero in quanto $a_n = 1/(n+1)> 0$ essendo $n+1\ge 1 \ge 0$.
Inoltre dobbiamo verificare che per ogni $\eps >0$ esiste $n\in \NN$ tale
che $a_n < 0 + \eps = \eps$. Questo succede se $1/(n+1) < \eps$ ovvero
se $n > 1/\eps -1$ ad esempio per $n=\lceil 1/\eps\rceil$.
Abbiamo dunque verificato che $\inf a_n = 0$.
Il minimo di $a_n$ non esiste perché se esistesse dovrebbe essere uguale
all'estremo inferiore cioè dovrebbe essere $0$. Ma questo è impossibile
perché per ogni $n\in \NN$ si ha $a_n = 1/(n+1)\neq 0$.
\end{proof}

Diremo che una successione è limitata (superiormente / inferiormente) se
\mynote{successioni limitate}
\index{successioni limitate}
 l'insieme dei suoi valori
è un insieme limitato (superiormente / inferiormente).
Una successione $a_n$ è superiormente limitata se ammette un maggiorante:
\[
  \exists M\in \RR\colon \forall n \in \NN\colon a_n \le M
\]
ovvero il minimo dei maggioranti è finito:
\[
  \sup a_n < +\infty.
\]
Caratterizzazioni analoghe valgono per la limitatezza inferiore.

Una successione $a_n$
è limitata se la successione dei suoi valori assoluti $\abs{a_n}$ è superioremente limitata, ovvero:
\[
  \sup \abs{a_n} < +\infty.
\]
Questo discende dalla proprietà $-\abs{x} \le x \le \abs{x}$ valida
per ogni $x\in \RR$.

\begin{theorem}[limitatezza delle successioni convergenti]
\mymark{**}
\mymargin{limitatezza delle successioni convergenti}
Se $a_n$ è convergente allora $a_n$ è limitata.
Se $a_n\to +\infty$ allora $a_n$ è inferiormente limitata.
Se $a_n\to -\infty$ allora $a_n$ è superiormente limitata.
\end{theorem}
%
\begin{proof}
Sia $\ell \in \RR$ il limite di $a_n$.
Se $\ell$ è finito,
dalla definizione di limite (ponendo $\eps=1$) sappiamo che esiste $N\in \NN$
tale che per ogni $n> N$ si ha $\ell -1 < a_n < \ell+ 1$.
Prendiamo allora $M=\max\{a_0, a_1, \dots, a_N, \ell +1\}$
e $m =\min \{a_0, a_1, \dots, a_N, \ell-1\}$. Si avrà allora
che per ogni $n\in \NN$ vale
\[
  m \le a_n \le M
\]
e dunque $a_n$ è limitata.

Se $a_n \to +\infty$ allora, per definizione di limite, deve
esistere un $N$ tale che per ogni $n>N$ si abbia $a_n \ge 0$ (abbiamo
scelto arbitrariamente $M=0$ nella definizione). Ma allora
ponendo $K=\min\{a_0, a_1, \dots, a_N, 0\}$ si avrà che $a_n\ge K$ per ogni $n\in \NN$ dunque $a_n$ è inferiormente limitata.

Dimostrazione analoga si fa nel caso $a_n \to -\infty$.
\end{proof}


\begin{theorem}[limite della somma]
\mymark{***}
\mymargin{limite della somma}
Siano $a_n \to a$ e $b_n \to b$ con $a,b\in \bar \RR$.
Se $a$ e $b$ non sono
infiniti di segno opposto (nel qual caso $a+b$ non è stato definito),
allora
\[
    a_n + b_n \to a+b.
\]
Se $a$ e $b$ non sono infiniti con lo stesso segno allora
\[
   a_n - b_n \to a-b.
\]
\end{theorem}
%
\begin{proof}
\mymark{**}
Consideriamo inizialmente il caso in cui $a,b$ siano entrambi limiti finiti.
Allora per ogni $\eps>0$ esiste un $N$ (che, al solito, sarà il massimo tra un $N_a$ ed un $N_b$) tale per cui per ogni $n> N$ si ha
$\abs{a_n -a} < \eps/2$ e $\abs{b_n - b} < \eps/2$.

Risulta allora che per ogni $n> N$ si ha
\[
  \abs{(a_n + b_n) - (a+b)} \le \abs{a_n -a} + \abs{b_n -b} < \eps/2 + \eps/2 = \eps.
\]
Cioè $a_n+b_n \to a+b$, come volevamo dimostrare.

Se $a =+\infty$ e $b\neq -\infty$ allora la successione $b_n$ è inferiormente limitata cioè esiste $K\in \RR$ tale che $b_n \ge K$ per ogni $n$ e quindi $a_n+b_n \ge a_n + K$.
Visto che $a_n \to +\infty$ sappiamo che per ogni $M\in \RR$ esiste
$N\in \NN$ tal che per $n>N$ si ha $a_n > M - K$.
Ma allora $a_n + b_n >M$ da cui si ottiene la validità della definizione
di limite $a_n + b_n \to +\infty$.

Per completare la dimostrazione osserviamo che se $a_n\to \ell$ con $\ell \in \bar \RR$, allora $-a_n \to -\ell$. Si tratta semplicemente di cambiare
i segni nella definizione di limite.

Dunque se $a=-\infty$ e $b\neq +\infty$ possiamo cambiare segno a entrambe
le successioni e ricondurci al caso precedente. Questo completa la prima
parte della dimostrazione.

Per dimostrare la seconda parte (il limite della differenza è uguale alla differenza dei limiti) ci si riconduce alla prima parte, ricordando che la
differenza è la somma con l'opposto.
\end{proof}

\begin{theorem}[limite del valore assoluto]
\mymark{**}
\mymargin{limite del valore assoluto}
Se $a_n \to a$, $a \in \bar \RR$ allora
\[
  \abs{a_n} \to \abs{a}.
\]

Se $\abs{a_n} \to 0$ allora $a_n \to 0$.
\end{theorem}
%
\begin{proof}
Per la prima parte è sufficiente osservare che
(disuguaglianza triangolare inversa)
\[
  \big\lvert\abs{a_n} - \abs{a}\big\rvert \le \abs{a_n -a}
\]

Per la seconda parte è sufficiente osservare che essendo $\big\lvert\abs{x}\big\rvert
 = \abs{x}$ la definizione di limite $a_n\to 0$ è equivalente a $\abs{a_n-0}\to 0$.
\end{proof}

\begin{theorem}[prodotto di limitata per infinitesima]
\mymark{**}
\mymargin{prodotto limitata per infinitesima}
Se $a_n$ è una successione limitata e $b_n\to 0$ allora
$a_n\cdot b_n \to 0$.
\end{theorem}
%
\begin{proof}
Se $a_n$ è limitata esiste $M>0$ tale che $\abs{a_n}\le M$ per ogni $n\in\NN$.
Per la definizione di limite applicata a $b_n$, per ogni $\eps>0$
esiste $N\in \NN$ tale che per ogni $n>N$ si ha $\abs{b_n -0}=\abs{b_n} < \eps / M$. Allora per ogni $n>N$ si ha
\[
  \abs{a_n\cdot b_n - 0} = \abs{a_n\cdot b_n} \le M \abs{b_n} < M \eps /M = \eps.
\]
Dunque è verificata la definizione di limite $a_n \cdot b_n \to 0$.
\end{proof}

\begin{theorem}[limite del prodotto]
\mymark{***}
\mymargin{limite del prodotto}
Se $a_n \to a$ e $b_n \to b$
e se escludiamo il caso in cui uno dei due limiti
è zero e l'altro è infinito
allora
\[
  a_n \cdot b_n \to a\cdot b.
\]
\end{theorem}
\begin{proof}
\mymark{**}
Se $a$ e $b$ sono entrambi finiti si osserva che
\begin{align*}
  a_n \cdot b_n - a\cdot b
  &= a_n \cdot b_n - a_n \cdot b + a_n \cdot b - a\cdot b\\
  &\le a_n \cdot(b_n - b) + (a_n -a) \cdot b.
\end{align*}
Sappiamo che $b_n - b \to 0$ e $a_n - a \to 0$ (limite della differenza)
e sappiamo che $a_n$ è limitata e ovviamente la successione costante $b$ è anch'essa limitata.
Dunque (prodotto di limitata per infinitesima) si ha $a_n(b_n-b)\to 0$ e $(a_n-a)b\to 0$. E ancora applicando il limite della somma si ottiene
infine che $a_n b_n - ab\to 0$ il che è equivalente (sommo $ab$) ad $a_n b_n\to ab$, come volevamo dimostrare.

Se $a = +\infty$ e $b>0$ allora per la definizione di limite applicata a $b_n$
esiste $N_b\in \NN$ tale che per ogni $n>N$ si ha $b_n > b/2$. La definizione
di limite applicata ad $a_n$ ci dice invece che per ogni $M\in \RR$
esiste $N_a\in \NN$ tale che per ogni $n>N_a$ si ha $a_n > 2M/b$.
Deduciamo che per ogni $n> N=\max\{N_a, N_b\}$ si ha
\[
  a_n\cdot b_n > \frac{2M}{b}\frac{b}{2} = M.
\]
Si ottiene dunque la validità della definizione di limite $a_n b_n\to +\infty$.
Se $a= +\infty$ e $b<0$ oppure $a=-\infty$ e $b>0$ si può cambiare segno
ad una delle due successioni e ricondursi al caso precedente.
\end{proof}

\begin{theorem}[limite del reciproco]
\mymark{**}
\mymargin{limite del reciproco}
Sia $a_n \to a$.
Se $a\neq 0$ allora
\[
  \frac{1}{a_n} \to \frac{1}{a}.
\]
Se $a = 0$ ma $a_n>0$ per ogni $n\in \NN$ allora
\[
  \frac{1}{a_n} \to +\infty.
\]
Se $a=0$ ma $a_n<0$ per ogni $n\in \NN$ allora
\[
  \frac{1}{a_n} \to -\infty.
\]
\end{theorem}
%
\begin{proof}
\mymark{*}
Se $a$ è infinito allora
(che sia $a=+\infty$ o $a=-\infty$)
per ogni $\eps > 0$ esiste $N\in \NN$ tale che per ogni $n>N$ si ha
$\abs{a_n} > 1/\eps$. E dunque per ogni $n>N$
\[
\abs{\frac{1}{a_n}} < \eps
\]
che significa che $1/a_n \to 0$, come volevamo dimostrare.

Nel caso $0 < a < +\infty$ si ha
\begin{equation}\label{eq:limreciproco}
 \abs{\frac{1}{a_n} - \frac{1}{a}}
 = \abs{\frac{a - a_n}{a_n \cdot a}}
 = \abs{a_n -a} \cdot \frac{1}{\abs{a_n}\cdot a}
\end{equation}
Essendo $a_n \to a > 0$ esiste $N_a\in \NN$ tale
che per ogni $n>N_a$ si ha $a_n > a/2$. Dunque si ha
per ogni $n>N_a$:
\[
\frac{1}{\abs{a_n}\cdot a} \le \frac{2}{a^2}.
\]
Modificando un numero finito di termini possiamo dunque supporre
che la stima precedente sia valida per ogni $n\in \NN$
e dunque sul lato destro di \eqref{eq:limreciproco} abbiamo
il prodotto di una successione infinitesima per una successone limitata e dunque il limite è zero. Questo significa che $1/a_n \to 1/a$.

Il caso $-\infty < a < 0$ che può essere ricondotto al precedente cambiando segno ad $a_n$.

Consideriamo il caso $a=0$ con $a_n>0$ per ogni $n\in \NN$. In tal caso
dalla definizione di limite $a_n \to 0$ sappiamo che
per ogni $M>0$ esiste $N\in \NN$ tale che per $n>N$ si ha
$a_n = \abs{a_n} < 1/M$. Dunque per $n>N$ si ha $1/a_n > M$ ed
abbiamo ottenuto la validità della definizione di limite $1/a_n \to +\infty$.

Il caso $a=0$ con $a_n<0$ si riconduce al precedente cambiando
segno ad $a_n$.
\end{proof}

\begin{theorem}[limite del rapporto]
\mymark{**}
\mymargin{limite del rapporto}
Se $a_n \to a$ e $b_n\to b$ allora
\mymargin{limite del rapporto}
\[
  \frac{a_n}{b_n} \to \frac{a}{b}
\]
escludendo il caso in cui $a$ e $b$ siano entrambi infiniti o entrambi nulli.
\end{theorem}
%
\begin{proof}
\mymark{*}
Possiamo ricondurci ai teoremi precedenti osservando che
\[
   \frac{a_n}{b_n} = a_n \cdot \frac{1}{b_n}.
\]
\end{proof}

\begin{definition}[funzioni monotòne]
\mymark{***}
\mynote{funzioni monotòne}
\index{funzione!monotòna}
\index{monotonia}
Una funzione $f\colon A \to \RR$ con $A\subset \RR$, si
dice essere
\begin{enumerate}
\item \myemph{crescente} se $x < y \implies f(x) \le f(y)$;
\item \myemph{decrescente} se $x < y \implies f(x) \ge f(y)$;
\item \myemph{monotòna} se crescente o decrescente;
\item \myemph{costante} se crescente e decrescente;
\item \myemph{strettamente crescente} se $x<y \implies f(x) < f(y)$;
\item \myemph{strettamente decrescente} se $x<y \implies f(x) > f(y)$;
\item \myemph{strettamente monotòna} se strettamente crescente o strettamente decrescente.
\end{enumerate}
\end{definition}

Si osservi che se $f\colon A \to \RR$ è costante allora esiste $c$ tale che
$f(x)=c$ per ogni $x\in A$. Si osservi anche che ogni funzione strettamente monotona è anche iniettiva. Si osservi infine (fare un esempio!) che esistono funzioni che non rientrano in nessuna delle categorie sopra elencate (cioè che non sono né crescenti né decrescenti).

Si faccia attenzione alla terminologia. In alcuni testi (in particolare nei testi anglosassoni) si utilizza il termine \emph{crescente} con il significato di \emph{strettamente crescente} e si usa la dizione \emph{non decrescente} per indicare il concetto che noi abbiamo definito con \emph{crescente}. In
effetti con le nostre definizioni una funzione crescente può essere costante
e quindi non crescere affatto! E' questo uno dei casi in cui il termine utilizzato nelle definizioni non corrisponde esattamente alla dizione utilizzata
nel linguaggio comune.

Le successioni sono funzioni $\NN \to \RR$ dunque le precedenti definizioni
si applicano anche alle successioni.
Per le successioni, tuttavia, si possono dare delle definizioni
equivalenti utilizzando il principio di induzione, come nel seguente
teorema la cui dimostrazione è immediata.

\begin{theorem}[successioni monotòne]
\mymark{***}
Una successione $a_n$ è
\begin{enumerate}
\item \emph{crescente}: se per ogni $n\in \NN$ si ha $a_{n+1} \ge a_n$;
\item \emph{decrescente}: se per ogni $n\in \NN$ si ha $a_{n+1} \le a_n$;
\item \emph{monotòna}: se crescente o decrescente;
\item \emph{costante}: se crescente e decrescente;
\item \emph{strettamente crescente}: se per ogni $n\in \NN$ si ha $a_{n+1}>a_n$;
\item \emph{strettamente decrescente}: se per ogni $n\in \NN$ si ha
$a_{n+1}<a_n$;
\item \emph{strettamente monotòna}: se strettamente crescente o strettamente decrescente.
\end{enumerate}
\end{theorem}

In una successione crescente la condizione $a_{n+1} \ge a_n$,
se utilizzata per induzione, ci permette
di ottenere che per ogni $m\ge n$ si ha $a_m \ge a_n$.
Lo stesso vale (mutando le relazioni) per le altre condizioni sopra definite.

\begin{theorem}[limite di successioni monotòne]
\mymark{***}
\mymargin{limite di successioni monotòne}
Ogni successione monotòna ammette limite.
Più precisamente: se $a_n$ è crescente allora $\lim a_n = \sup a_n$,
se $a_n$ è decrescente allora $\lim a_n = \inf a_n$.
\end{theorem}
%
\begin{proof}
\mymark{***}
Supponiamo sia $a_n$ crescente e sia $\ell = \sup a_n$.
Se $\ell$ è finito sappiamo che (caratterizzazione del $\sup$)
per ogni $\eps>0$ esiste $N\in \NN$ tale che $a_N> \ell -\eps$.
Ma siccome $a_n$ è crescente si avrà che per ogni $n>N$ vale
$a_n \ge a_N > \ell-\eps$.
D'altra parte sappiamo anche che $\ell\ge a_n$ per ogni $n\in \NN$
e dunque, mettendo insieme le due cose, si ottiene
\[
  \forall \eps>0 \colon \exists N\in \NN \colon \forall n\in \NN\colon
   n>N \implies \ell-\eps < a_n \le \ell < \ell + \eps.
\]
Abbiamo dunque verificato la definizione di limite $a_n \to \ell$.

Se  $\ell=+\infty$ sappiamo che $a_n$ non è superiormente limitata, cioè per ogni $M\in \RR$ esiste $N\in \NN$ tale che $a_N \ge M+1 > M$.
Essendo però $a_n$ crescente otteniamo anche che per ogni $n>N$ si
 ha $a_n \ge A_N > M$. Dunque si ottiene
 \[
 \forall M\in \RR\colon\forall N\in \NN\colon \forall n \in \NN\colon
  n>N \implies a_n > M
 \]
 che è la definizione di limite $a_n \to +\infty$.

Non può essere $\ell = -\infty$ in quanto il $\sup a_n \ge a_0 > -\infty$.
\end{proof}

\begin{definition}[sottosuccessione]
\mymark{*}
Se $a_n$ è una successione e $n_k$ è una successione strettamente crescente i cui valori sono numeri naturali, allora la successione
$b_k = a_{n_k}$ si dice essere una \myemph{sottosuccessione} di $a_n$
(o anche \emph{successione estratta} da $a_n$).
\end{definition}

Ricordando che una successione $a_n$ non è altro che una funzione
$a\colon \NN \to \RR$, la successione $n_k$ corrisponde ad una funzione
$n\colon \NN \to \NN$ e la sottosuccessione $a_{n_k}$ corrisponde alla funzione composta $a \circ n$.

Si osservi che nella definizione precedente la variabile $n$ rappresenta
una variabile muta quando scriviamo la successione $a_n$, ma
rappresenta anche il nome della successione fissata $n_k$.
Questo sovraccarico
di significato è voluto e se usato correttamente rende più semplice
le notazioni, in quanto la successione $n_k$ viene sostituita alla
variabile $n$, con lo stesso nome, nella successione $a_n$.
La sottosuccessione $a_{n_k}$ risulta essere una successione nella variabile $k$, non nella variabile $n$.

\begin{example}
Sia $a_n = n^2$ la successione dei quadrati perfetti:
\[
  a_0 = 0,\
  a_1 = 1,\
  a_2 = 4,\
  a_3 =9, \dots
\]
Consideriamo la successione dei numeri pari $n_k = 2k$:
\[
 n_0 = 0,\
 n_1 = 2,\
 n_2=4,\
 n_3=6, \dots
\]
la corrispondente sottosuccessione dei quadrati perfetti $b_k = a_{n_k}$
rappresenta la successione dei quadrati dei numeri pari:
\[
b_0 = a_0 = 0,\
b_1 = a_2 = 4,\
b_2 = a_4 = 16,\
b_3 = a_6 = 36, \dots
\]

Abbiamo in effetti \emph{estratto} alcuni dei termini della successione
originaria.
\end{example}

\begin{example}
Se $a_n = (-1)^n$ e $n_k=2k$ allora $a_{n_k} = 1$.
Vediamo quindi che una successione che non ammette limite
può contenere una sottosuccessione che invece ha limite.
\end{example}

\begin{theorem}[cambio di variabile nei limiti]
\mymargin{cambio di variabile nei limiti}
Se $n_k$ è una successione di numeri naturali con $n_k\to +\infty$
e se $a_n$ è una qualunque successione che ammette limite
allora
\[
  \lim_k a_{n_k} = \lim_n a_n.
\]

Lo stesso vale se $a_{n_k}$ è una sottosuccessione
di $a_n$ (cioè nel caso in cui $n_k$ sia strettamente crescente).
\end{theorem}
%
\begin{proof}
Le definizioni di $a_n \to \ell$ e $n_k \to +\infty$ sono le seguenti
(usiamo la notazione con gli intorni per non dover distinguere
i casi di $\ell$ finito / infinito ma si potrebbe ugualmente
procedere con le definizioni usuali):
\begin{gather*}
 \forall U \in \U_\ell \colon \exists V \in \U_{+\infty} \colon
  a(V) \subset U,\\
 \forall V \in \U_{+\infty} \colon \exists W \in \U_{+\infty} \colon
  n(W) \subset V.
\end{gather*}
Mettendo insieme le due definizioni si ottiene
\[
  \forall U \in \U_\ell \colon
  \exists V \in \U_{+\infty} \colon
  \exists W \in \U_{+\infty} \colon
  n(W) \subset V \text{ e }
  a(V) \subset U
\]
e dunque
\[
  \forall U \in \U_\ell \colon \exists W \in \U_{+\infty} \colon
  a(n(W)) \subset U
\]
che corrisponde esattamente alla definizione di limite $a_{n_k} = a(n(k)) \to \ell$.

Per la seconda parte è sufficiente verificare che se $n_k$
è strettamente crescente
e a valori in $\NN$, deve necessariamente essere $n_k\to +\infty$.
Notiamo infatti che $n_k$ vista come funzione $n\colon \NN\to \NN$
è iniettiva (per la stretta monotonia) e dunque rappresenta una
corrispondenza biunivoca tra il suo dominio $\NN$ e l'insieme dei
suoi valori $\{n_k \colon k \in \NN\}$. Significa dunque che l'insieme
dei valori è un insieme infinito di numeri naturali che quindi non può che
essere illimitato. Dunque $\sup n_k = +\infty$ e dalla monotonia
otteniamo $\lim n_k = \sup n_k = +\infty$.
\end{proof}

\begin{theorem}[Bolzano-Weierstrass]
\mymark{***}
\mymargin{Bolzano-Weierstrass}
\index{teorema!di Bolzano-Weierstrass}
Se $a_n$ è limitata allora esiste una sottosuccessione
$a_{n_k}$ convergente.
\end{theorem}
%
\begin{proof}
\mymark{***}
Sia $A_0=\inf a_n$ e $B_0=\sup a_n$. Essendo $a_n$ limitata
sia $A_0$
che $B_0$ sono finiti e ogni termine della successione sta
nell'intervallo $[A_0,B_0]$. Definiamo $n_0$: ovviamente si avrà $a_{n_0} = a_0 \in [A_0, B_0]$.

Consideriamo il punto medio $M_0 = (A_0+B_0)/2$ dell'intervallo $[A_0,B_0]$ e consideriamo i due mezzi intervalli $[A_0,M_0]$ e $[M_0,B_0]$. Tutti i termini della successione stanno in almeno
uno di questi due intervalli.
Se consideriamo gli indici $n\in \NN$ della successione $a_n$, uno dei due sotto-intervalli deve contenere termini
della successione per infiniti indici.
Chiamiamo $[A_1, B_1]$
tale sottointervallo,
chiamiamo $n_1$ il più piccolo naturale maggiore di $n_0=0$
per cui $a_{n_1} \in [A_1,  B_1]$.

Ripetiamo il procedimento.
Consideriamo il punto medio $M_1$ dell'intervallo $[A_1,B_1]$.
Per costruzione l'intervallo contiene termini della successione
per infiniti indici dunque uno dei due sotto-intervalli $[A_1,M_1]$
o $[M_1,B_1]$ deve anche lui
contenere termini della successione per infiniti indici. Chiamiamo
$[A_2, B_2]$ tale intervallo e definiamo $n_2$ come il più piccolo
naturale maggiore di $n_1$ per cui $a_{n_2}\in [A_2, B_2]$.

Si può procedere così all'infinito (formalmente: tramite una definizione per induzione)
e ottenere quindi le successioni $A_k$, $B_k$ e $n_k$ che soddisfano le seguenti proprietà (da verificare con il principio di induzione):
\begin{enumerate}
\item $A_k$ è crescente, $B_k$ è decrescente, $A_k \le B_k$;
\item $B_k - A_k = (B_0-A_0)/2^k$;
\item $a_{n_k} \in [A_k, B_k]$.
\end{enumerate}

Essendo $A_k$ monotona sappiamo che esiste $\ell = \lim A_k$. Essendo poi $A_0 \le A_k \le B_k \le B_0$ sappiamo che $A_k$ è limitata, quindi $\ell$ è finito.
Inoltre
\[
 \lim B_k = \lim A_k + \frac{B_0-A_0}{2^k} = \lim A_k = \ell
 \]
 e dunque
passando al limite nelle disuguaglianze
\[
   A_k \le a_{n_k} \le B_k
\]
si ottiene (teorema dei carabinieri)
\[
  a_{n_k} \to \ell.
\]
\end{proof}

\begin{theorem}[Cantor: secondo metodo diagonale]
\mymargin{non numerabilità dei reali}
\index{secondo metodo diagonale di Cantor}
\index{Cantor}
\index{teorema!di Cantor}
L'insieme dei numeri reali non è numerabile: $\#\RR > \#\NN$.
\end{theorem}
%
\begin{proof}
E' sufficiente dimostrare che $\#[0,1] > \#\NN$ in quanto
chiaramente $\#\RR \ge \#[0,1]$.
Supponiamo per assurdo che esista una funzione biettiva $a\colon \NN \to [0,1]$.
Questa funzione corrisponde dunque ad una successione $a_n$.
Consideriamo l'intervallo $[0,1]$ e dividiamolo in tre intervalli  di lunghezza $1/3$: $[0,1/3]$, $[1/3,2/3]$, $[2/3,1]$. Il punto $a_0$ non può stare in tutti e tre questi intervalli. Sia $[A_0,B_0]$ un intervallo (dei tre) che non contiene $a_0$: $a_0 \not \in [A_0,B_0]$.
Dividiamo anche $[A_0,B_0]$ in tre intervalli di lunghezza $1/9$.
Almeno uno di questi tre intervalli, che chiamiamo $[A_1,B_1]$,
non contiene $a_1$: $a_1 \not \in [A_1,B_1]$.
Procediamo così all'infinito in maniera simile al teorema precedente.
Otterremo due successioni $A_n$, $B_n$ che soddisfano queste proprietà:
\begin{enumerate}
\item $A_n$ crescente, $B_n$ decrescente;
\item $0\le A_n \le B_n \le 1$;
\item $a_n \not \in [A_n, B_n]$;
\item $B_n - A_n = 1/3^{n+1}$.
\end{enumerate}

Essendo $A_n$ monotona e limitata, essa ha limite finito $\lim A_n = \ell$.
Fissato $n$ osserviamo che per ogni $k\ge n$ si ha
\[
  A_n \le A_k \le B_n
\]
passando al limite in $k$ (con $n$ fissato) si ottiene
\[
  A_n \le \ell \le B_n
\]
che significa che $\ell \in [A_n, B_n]$ per ogni $n\in \NN$
(in particolare $\ell \in [0,1]$).
Visto che invece $a_n \not \in [A_n, B_n]$ risulta che per
ogni $n\in \NN$ si ha $\ell \neq a_n$.
Dunque il numero $\ell$ non è un termine della successione $a_n$
ovvero la funzione $a\colon \NN \to [0,1]$ non è suriettiva.
\end{proof}

\section{continuità sequenziale}

\begin{definition}[continuità sequenziale]
\mynote{continuità sequenziale}
\index{continuità!sequenziale}
Una funzione $f\colon A \subset \RR \to \RR$ si dice essere
\emph{(sequenzialmente) continua} se per ogni successione
convergente $a_n \to a$ con $a_n\in A$, $a \in A$ si ha
$f(a_n)\to f(a)$.
\end{definition}

Nel seguito potremo omettere l'avverbio "sequenzialmente" e parleremo
più semplicemente di \emph{funzioni continue}. Più avanti daremo
infatti una definizione ``più naturale'' di funzione continua
e dimostreremo che nel nostro ambito
la contintuità sequenziale è equivalente alla continuità.

\begin{example}
La funzione $f\colon \RR \to \RR$, $f(x) = x^2$ è sequenzialmente continua.
Infatti se $x_n\to x$ allora per il teorema sul limite del prodotto si ha
\[
  x_n^2 = x_n \cdot x_n \to x\cdot x = x^2.
\]
\end{example}

\begin{definition}[massimi e minimi assoluti]
\mymark{**}
Sia $A$ un insieme e sia $f\colon A \to \RR$.
Il \emph{massimo} $M$ e il \emph{minimo} $m$
\mymargin{massimo/minimo}%
\index{massimo}%
\index{minimo}%
di $f$ su $A$ sono,
se esistono, i valori
\begin{align*}
  M &= \max f(A) = \max\{f(x)\colon x \in A\} \\
  m &= \min f(A) = \min\{f(x)\colon x \in A\}.
\end{align*}
Si indicano anche con
\mymargin{$\max$, $\min$}
\index{$\max$}
\index{$\min$}
\[
  M = \max_{x\in A} f(x), \qquad m = \min_{x\in A} f(x).
\]

Diremo inoltre che $x_0$ è un \emph{punto di massimo assoluto}
per $f$ se $f(x_0) = M$ e diremo che $x_0$ è un \emph{punto di minimo assoluto} per $f$ se $f(x_0) = m$.
\mymargin{massimo/minimo assoluto}
\index{punto di!massimo assoluto}
\index{punto di!minimo assoluto}
\index{massimo!assoluto}
\index{minimo!assoluto}

Equivalentemente $x_0$ è un massimo assoluto se $f(x_0) \ge f(x)$ per ogni $x\in A$ e invece $x_0$ è un minimo assoluto se $f(x_1) \le f(x)$ per ogni $x\in A$.
\end{definition}

Si faccia attenzione a non confondere i \emph{valori} massimo e minimo con i \emph{punti} di massimo e minimo. I valori sono elementi della immagine della funzione, i punti sono elementi del dominio.

\begin{example}
Si consideri la funzione $f\colon \RR \to \RR$ definita da $f(x) = \frac{1}{1+x^2}$.
Per ogni $x$ si ha $x^2\ge 0$ quindi $1+x^2\ge 1$ e dunque $f(x)\le 1$.
Inoltre si ha $f(0)=1$. Dunque $1$ è il massimo della funzione
e il punto $x=0$ è un punto di massimo (in questo caso l'unico).

Ma chiaramente $f(x)>0$ per ogni $x\in \RR$.
Inoltre $f(n) \to 0$ per $n\to +\infty$ e quindi $\inf f(\RR) = 0$.
Se $f$ avesse minimo si dovrebbe avere $\min f(\RR) = \inf f(\RR) = 0$ ma $0$ non può essere minimo in quanto $f(x) >0$ per ogni $x$.
Risulta quindi che la funzione $f$ non ha minimo.
\end{example}

\begin{lemma}[successioni minimizzanti/massimizzanti]
\mynote{successioni mi\-ni\-miz\-zan\-ti/mas\-si\-miz\-zan\-ti}
\index{successioni!minimizzanti}
\index{successioni!massimizzanti}
Sia $A$ un insieme non vuoto e
sia $f\colon A \to \RR$ una funzione. Allora esistono
due successioni $a_n$ e $b_n$ di punti di $A$ tali che
\[
  \lim_{n\to +\infty} f(a_n) = \inf f(A), \qquad
  \lim_{n\to +\infty} f(b_n) = \sup f(A).
\]
\end{lemma}
%
\begin{proof}
Ricordiamo che $f(A) = \{f(x)\colon x \in A\}$ è l'immagine
della funzione $f$. Facciamo la dimostrazione per l'estremo inferiore,
risultato analogo si potrà ottenere per l'estremo superiore.

Sia $m=\inf f(A)$.
Se $m=-\infty$ significa che $f(A)$ non è inferiormente limitato, in particolare per ogni $n\in \RR$ esiste $a_n$ tale che $f(a_n) < - n$.
Dunque (per confronto) $f(a_n) \to -\infty$ come volevamo dimostrare.

Se $m\in \RR$ per le proprietà caratterizzanti l'estremo inferiore sappiamo che per ogni $\eps>0$ esiste $a\in A$ tale che $f(a) < m + \eps$.
Per ogni $n\in\NN$ possiamo scegliere $\eps=1/n$ e ottenere quindi una successione $a_n$ tale che $f(a_n) < m + 1/n$.
D'altra parte essendo $m$ un minorante di $f(A)$ sappiamo che $m \le f(a_n)$. Abbiamo dunque $m \le f(a_n) < m+ 1/n$ e per il teorema dei carabinieri possiamo quindi concludere che $f(a_n) \to m$ per $n\to +\infty$.
\end{proof}

\begin{theorem}[Weierstrass]
\mymark{***}
\mynote{teorema di Weierstrass}
\index{teorema!di Weierstrass}
Siano $a,b\in \RR$ con $a\le b$
e sia $f\colon [a,b]\to \RR$ una funzione continua.
Allora
esistono punti di massimo e di minimo per $f$ su $[a,b]$.
\end{theorem}
%
\begin{proof}
\mymark{***}
Dimostriamo solamente che $f$ ha minimo, per il massimo la dimostrazione procede infatti in maniera del tutto analoga.

Sia $m= \inf f([a,b])$.
Per il lemma precedente sappiamo che esiste una successione $a_n$ minimizzante ovvero tale che
$a_n \in A$ e $f(a_n)\to m$ per $n\to +\infty$.

Per il teorema di Bolzano-Weierstrass dalla successione $a_n$ possiamo estrarre una sottosuccessione $a_{n_k}$ convergente: $a_{n_k} \to x_0$.
Visto che $a_{n_k} \in [a,b]$ si avrà, per il teorema della permanenza del segno, anche $x_0 \in [a,b]$ (si applichi la permanenza del segno alle successioni $a_{n_k}-a$ e $b-a_{n_k}$).

Dunque abbiamo una successione $a_{n_k}\to x_0$ con $a_{n_k}\in [a,b]$ e
$x_0 \in [a,b]$. Essendo $f$ sequenzialmente continua si avrà dunque $f(a_{n_k}) \to f(x_0)$. Ma noi sapevamo che $f(a_n)\to m$ e dunque anche $f(a_{n_k}) \to m$. Concludiamo quindi che $f(x_0) = m$ cioè $m$, l'estremo inferiore, è un valore assunto dalla funzione ed è quindi un minimo. Dal canto suo $x_0$ è un punto di minimo assoluto.
\end{proof}

\begin{corollary}[limitatezza delle funzioni continue]
Sia $f\colon [a,b]\to \RR$ una funzione continua. Allora $f$ è limitata.
\end{corollary}
\begin{proof}
Visto che $f$ ha massimo $M$ e minimo $m$ si ha $f(x)\in [m,M]$ per ogni $x\in[a,b]$.
Ovviamente $m>-\infty$ e $M<+\infty$ in quanto $m$ e $M$ sono valori della funzione $f$.
\end{proof}

\begin{theorem}[degli zeri]
\mymark{***}
\mynote{teorema degli zeri}
\index{teorema!degli zeri}
Sia $I\subset \RR$ un intervallo, $f\colon I \to \RR$ una funzione
continua, $a,b\in I$ tali che $f(a)\le 0$ e $f(b)\ge 0$.
Allora esiste $c\in I$ tale che $f(c)=0$.
\end{theorem}

\begin{proof}
\mymark{***}
La dimostrazione che adottiamo è di particolare rilevanza in quanto
non solo permette di dimostrare l'esistenza del punto $c$ che risolve
$f(x)=0$
ma ci presenta
un algoritmo, il \myemph{metodo di bisezione},
che può essere effettivamente utilizzato per approssimare
tale soluzione.

Possiamo supporre senza perdere di  generalità che sia $a<b$.
Poniamo $A_0 = a$, $B_0= b$ e consideriamo il punto medio $C_0 = (A_0+B_0)/2$.
Scegliamo tra i due intervalli $[A_0, C_0]$ e $[C_0,B_0]$ quello per cui
il segno ai due estremi è discorde (o, caso fortunato, nullo).
Più precisamente se $f(C_0)\ge 0$ poniamo $[A_1,B_1] = [A_0,C_0]$ altrimenti
scegliamo $[A_1,B_1] = [C_0,B_0]$ così si ha, in ogni caso,
$f(A_1)\le 0$, $f(B_1)\ge 0$.

Consideriamo il punto medio $C_1$ del nuovo intervallo $[A_1,B_1]$ e ripetiamo
il procedimento indefinitamente. Quello che otteniamo sono due successioni
$A_n$, $B_n$ con queste proprietà (che potrebbero essere dimostrate per induzione):
\begin{enumerate}
\item $A_n < B_n$, $B_n - A_n = (b-a)/2^n$;
\item $A_n$ è crescente, $B_n$ è decrescente;
\item $f(A_n)\le 0$, $f(B_n)\ge 0$.
\end{enumerate}

Essendo $A_n$ monotòna sappiamo che $A_n$ converge $A_n\to c$.
Inoltre visto che $A_n \in [a,b]$ anche $c\in [a,b]$ (per la permanenza del
segno delle successione $A_n-a$ e $b-A_n$).
Passando al limite nell'uguaglianza $B_n = A_n + (b-a)/2^n$
si ottiene che anche $B_n \to c$. Essendo $f$ continua
avremo
\[
f(A_n) \to f(c), \qquad
f(B_n) \to f(c).
\]
Ma $f(A_n)\le 0$ e quindi per la permanenza del segno anche $f(c)\le 0$.
D'altra parte $f(B_n) \ge 0$ e quindi $f(c)\ge 0$.
Si ottiene dunque $f(c) = 0$, come volevamo dimostrare.
\end{proof}

\begin{corollary}[proprietà dei valori intermedi]
\mymark{**}
\mymargin{proprietà dei valori intermedi}
Sia $I\subset \RR$ un intervallo e $f\colon I \to \RR$ una
funzione continua.
Allora se $f$ assume due valori $y_1$ e $y_2$ allora $f$
assume anche tutti i valori intermedi tra $y_1$ e $y_2$.
Detto altrimenti: una funzione continua
manda intervalli in intervalli.
\end{corollary}
%
\begin{proof}
Se $y_1$ e $y_2$ sono valori assunti da $f$ significa
che esistono $x_1,x_2 \in I$ tali che $f(x_1)= y_1$ e $f(x_2)=y_2$.
Allora scelto $y$ si consideri la funzione $g(x) = f(x)-y$.
Se $y$ è intermedio tra $y_1$ e $y_2$ la funzione $g$ assumerà
segni opposti in $x_1$ e $x_2$ e dunque, per il teorema degli zeri,
dovrà esserci un punto $x$ in cui $g$ si annulla. In tale punto
si avrà dunque $f(x)=y$, come volevamo dimostrare.
\end{proof}

\begin{exercise}
Si dimostri che se $I$ è un intervallo di $\RR$ ogni funzione $f\colon I \to \RR$
iniettiva e continua è strettamente monotona.
\end{exercise}

\begin{lemma}[caratterizzazione delle funzioni crescenti continue]
Sia $I\subset\RR$ un intervallo e sia $f\colon I \to \RR$ una
funzione crescente. Allora sono equivalenti
\begin{enumerate}
\item $f$ è continua;
\item per ogni $x\in I$
  \begin{enumerate}
    \item se $x\neq \inf I$ allora $f(x) = \sup f(\{y \in I\colon y<x\})$,
    \item e se $x\neq \sup I$ allora $f(x) = \inf f(\{y \in I \colon y>x\})$.
  \end{enumerate}
\end{enumerate}
\end{lemma}
%
\begin{proof}
Sia $A_x = \{y \in I\colon y<x \}$ e $B_x = \{y\in I \colon y>x\}$.
Se $f$ è crescente risulta sempre
\[
f(A_x) \le f(x) \le f(B_x)
\]
in quanto se $a\in A_x$ e $b\in B_x$ allora $a<x<b$ e quindi $f(a)\le f(x) \le f(b)$. Dunque
\[
\sup f(A_x) \le f(x) \le f(B_x).
\]

Supponiamo che $f$ sia continua e consideriamo un
qualunque $x\in I$.
Se $x\neq \inf I$ dobbiamo mostrare che $\sup f(A_x)\ge f(x)$.
La successione $x_n = x - 1/n$ sta in $A_x$ per $n$
sufficientemente grande, dunque $\sup f(A_x) \ge f(x_n)$.
Ma visto che $f(x_n)\to f(x)$ per confronto si ottiene $\sup f(A_x) \ge f(x)$.
Analogamente se $x\neq \sup I$ prendendo la successione $x_n = x+1/n$
si trova che $\inf f(B_x) \le f(x)$. Dunque $\sup f(A_x) = f(x) = \inf f(B_x)$ come volevamo dimostrare.

Supponiamo ora di sapere che
per ogni $x \in I$, tolti gli estremi di $I$, si abbia
$\sup f(A_x) = f(x) = \inf f(B_x)$.
Per ogni $\eps>0$, per la caratterizzazione di $\sup$ e $\inf$
dovranno allora esistere $y\in A_x$ e $z\in B_x$ tali che
$f(x) = \sup f(A_x) < f(y) +\eps$ e $f(x) = \inf f(B_x) > f(z)-\eps$.
Se $x_n\in I$ e $x_n \to x$ per $n$ abbastanza grande si dovrà avere
$y < x_n < z$ e quindi, per la monotonia di $f$: $f(y)\le f(x_n)\le f(z)$
da cui
\[
  f(x)-\eps < f(x_n) < f(x)+\eps.
\]
Significa allora che $f(x_n)\to f(x)$.

Se $x$ fosse un estremo di $I$, ad esempio se $x=\inf I$, si ripete
lo stesso ragionamento ma solo sul lato destro di $x$: per ogni $\eps>0$
esisterà $z\in B_x$ tale che $f(x) = \inf f(B_x) \ge f(z)-\eps$.
Ma se $x_n\in I$ dovrà essere $x_n\ge x$ (in quanto $x$ è l'estremo inferiore
di $I$) e quindi si avrà comunque
\[
  f(x) \le f(x_n) < f(x) + \eps
\]
da cui segue, per l'arbitrarietà di $\eps$, $f(x_n)\to f(x)$.
\end{proof}

\begin{theorem}[continuità della funzione inversa]
\mymark{*}
\mynote{continuità della funzione inversa}
\index{continuità!della funzione inversa}
Sia $I\subset \RR$ un intervallo e sia $f\colon I \to \RR$ una
funzione continua strettamente crescente.
Allora posto $J=f(I)$ anche $J$ è un intervallo, $f\colon I\to J$ è
invertibile e $f^{-1}\colon J\to I$ è anch'essa
continua e strettamente crescente.
\end{theorem}
%
\begin{proof}
Che $J=f(I)$ sia un intervallo segue direttamente dal teorema dei valori intermedi, essendo $f$ continua. Essendo $f$ strettamente
crescente $f$ risulta essere iniettiva e quindi $f\colon I \to J$ è biettiva.
Esiste dunque la funzione inversa $f^{-1}\colon J \to I$.

Mostriamo ora che la stretta monotonia di $f^{-1}$ segue dalla stretta
monotonia di $f$. Presi $y_1 < y_2$ in $J$ poniamo $x_1=f^{-1}(y_1)$ e $x_2=f^{-1}(y_2)$ cosicché $y_1=f(x_1)$ e $y_2=f(x_2)$.
Se per assurdo fosse $f^{-1}(y_1)\ge f^{-1}(y_2)$ si avrebbe $x_1 \ge x_2$
e quindi $f(x_1)\ge f(x_2)$ cioè $y_1\ge y_2$, contro l'ipotesi $y_1 < y_2$.

Per mostrare che $f^{-1}$ è continua utilizziamo
il lemma precedente.
Dato $y \in J$ con $y\neq \inf J$, consideriamo l'insieme
$A'_y=\{t \in J\colon t<y\}$.
Essendo $f$ monotona e invertibile,
posto $x=f^{-1}(y)$ e $A_x=\{ s\in I\colon s<x\}$
si ha $f^{-1}(A'_y) = A_x$ e chiaramente $\sup A_x = x$.
Dunque $\sup f^{-1}(A'_y) = x = f^{-1}(y)$. In maniera analoga
si dimostra che $\inf f^{-1}(\{t\in J \colon t>y\}) = f^{-1}(y)$
quando $y\neq \sup J$. Dunque $f^{-1}$ è continua,
come volevamo dimostrare.
\end{proof}

%%%%%%%%%%%%%
%%%%%%%%%%%%%
%%%%%%%%%%%%%
\section{potenze e radici $n$-esime}
%%%%%%%%%%%%%
%%%%%%%%%%%%%
%%%%%%%%%%%%%
\index{potenza}
\index{radice}

\begin{theorem}[invertibilità della funzione potenza]
\mymark{*}
\mymargin{invertibilità della funzione potenza}
Per ogni $n\in \NN\setminus\{0\}$, la funzione
\begin{align*}
  f\colon [0,+\infty) &\to [0,+\infty)\\
   x &\mapsto x^n
\end{align*}
è strettamente crescente e biettiva.
Inoltre, se $n$ è dispari, la funzione
\begin{align*}
  f\colon \RR & \to \RR\\
    x &\mapsto x^n
\end{align*}
è strettamente crescente e biettiva.
\end{theorem}
%
\begin{proof}
La funzione $f$ è strettamente crescente perché
per l'assioma di monotonia del prodotto di numeri reali si
osserva che
se $x>y\ge 0$ allora $x^2 > y^2$, $x^3 > y^3$ e così via
(la dimostrazione andrebbe formalizzata, al solito, utilizzando il principio di
induzione).
Essendo strettamente crescente $f$ è anche iniettiva.
Per mostrare che $f\colon [0,+\infty) \to [0,+\infty)$ è suriettiva, consideriamo
un qualunque $y\in[0,+\infty)$ e prendiamo la funzione $g(x)=f(x)-y$.
Chiaramente $g(0) = 0^n - y = -y \le 0$. Se $y\le 1$ allora $g(1) = 1^n - y \ge 0$
altrimenti, se $y>1$, si ha $y^n>y$ e quindi $g(y) = y^n-y \ge 0$.
In ogni caso abbiamo verificato che esistono $a,b$ tali che $g(a)\le 0$ e $g(b)\ge 0$

Osserviamo che, per il teorema sul limite del prodotto,
se $x_k \to x$ allora $x_k^2 = x_k\cdot x_k \to x\cdot x = x^2$.
Questo dimostra che la funzione $x^2$ è (sequenzialmente) continua.
Per induzione si dimostra che $x^n$ è continua per ogni $n\in \NN$.
Per il teorema sul limite della differenza risulta che anche $g$ è
continua.
Dunque possiamo applicare il teorema degli zeri
per determinare l'esistenza di un $x\in[0,+\infty)$ tale che $g(x)=0$.
Visto che $x$ risolve l'equazione $f(x)=y$ e la surgettività è dimostrata.

Se $n$ è dispari si ha $(-x)^n = -(x^n)$.
In particolare per $x<0$ si ha $x^n<0$. Dunque se $x> y \ge 0$ si
ha $-x < -y \le 0$ e
\[
  (-x)^n = -x^n < -y^n \le 0.
\]
E' quindi facile verificare che la funzione $x^n$
risulta strettamente crescente e bigettiva su tutto $\RR$.
\end{proof}

\begin{definition}[radice $n$-esima]
\mymark{***}
\mymargin{radice $n$-esima}
Se $n\in \NN$ è pari e non nullo
chiamiamo $\sqrt[n]{x}$ la funzione
inversa di $x^n$ come funzione $[0,+\infty)\to [0,+\infty)$.
Se $n\in \NN$ è dispari chiamiamo $\sqrt[n]{x}$
la funzione inversa di $x^n$ come funzione $\RR \to \RR$.
\end{definition}

Se ricordiamo come era stata definita la radice quadrata $\sqrt x$ nel teorema Teorema~\ref{th:radice_quadrata} ci rendiamo conto che $\sqrt {x} = \sqrt[2]{x}$.
Notiamo quindi che la radice seconda viene usualmente chiamata radice quadrata e analogamente la radice terza viene usualmente chiamata \emph{radice cubica}.

\begin{theorem}[proprietà della radice $n$-esima]
\mymargin{proprietà della radice}
Per ogni $n,m \in \NN\setminus\{0\}$, $a\ge 0$, $b>0$ si ha:
\begin{enumerate}
\item $\sqrt[n]{a^n} = a$;
\item $\displaystyle \sqrt[nm]{a} = \sqrt[n]{\sqrt[m]{a}}$;
\item $\displaystyle \sqrt[n]{a\cdot b} = \sqrt[n]{a}\sqrt[n]{b}$;
\item $\displaystyle \sqrt[n]{\frac a b} = \frac{\sqrt[n]{a}}{\sqrt[n]{b}}$;
\item la funzione $x\mapsto \sqrt[n]{x}$ è continua e strettamente crescente.
\end{enumerate}
\end{theorem}

\begin{proof}
Le proprietà della radice vengono dedotte dalle corrispondenti proprietà
della potenza intera, sfruttando il fatto che la radice è la funzione inversa.
\end{proof}

\begin{theorem}[disuguaglianza di Bernoulli]
\mymark{**}
\mynote{disuguaglianza di Bernoulli}
\index{Bernoulli}
\index{disuguaglianza!di Bernoulli}
Se $x > -1$ e $n\in \NN$ si ha
\[
(1+x)^n \ge 1 + nx.
\]
\end{theorem}
%
\begin{proof}
\mymark{**}
Lo dimostriamo per induzione su $n$. Per $n=0$, sostituendo si ottiene $1\ge 1$.
Supponendo che sia verificata la disuguaglianza per un certo $n$:
\[
(1+x)^n \ge 1 + nx
\]
moltiplicando ambo i membri per $1+x > 0$ si ottiene
\[
(1+x)^{n+1} \ge (1+x) (1+nx) = 1 + (n+1)x + n x^2
\ge 1 + (n+1)x
\]
che è proprio quello che volevamo dimostrare.
\end{proof}

\begin{theorem}[limite della radice $n$-esima]
\mymark{**}
\mymargin{limite della radice $n$-esima}
Se $a>0$
\[
   \lim_{n\to +\infty} \sqrt[n]{a} = 1
\]
\end{theorem}
%
\begin{proof}
\mymark{*}
Consideriamo innanzitutto il caso $a\ge 1$.
Posto $x=\sqrt[n]{a}-1$ nella disuguaglianza di Bernoulli, si ha
\[
a
= (1+x)^n
\ge 1 + nx
= 1 + n (\sqrt[n]{a}-1)
\]
da cui
\[
 \sqrt[n]{a} \le 1 + \frac{a-1}{n} \to 1 + 0 = 1.
\]
D'altra parte se $a\ge 1$ si ha $\sqrt[n]{a} \ge 1$
e dal confronto tra limiti si ottiene la tesi.

Se $a<1$ basta osservare che
\[
\sqrt[n]{a} = \frac{1}{\sqrt[n]{\frac 1 a}} \to 1
\]
per il caso precedente applicato con $1/a$ al posto di $a$.
\end{proof}

Siamo ora intenzionati a definire le potenze $x^y$ con esponente $y\in \RR$.
La funzione $f(x) = a^x$ si ottiene dal seguente teorema.

\begin{theorem}[funzione esponenziale]
\mynote{funzione esponenziale}
\index{funzione!esponenziale}
Per ogni $a>1$ esiste una unica funzione $f\colon \RR \to \RR$
con le seguenti proprietà:
\begin{enumerate}
\item $f$ è crescente;
\item $f(1) = a$;
\item per ogni $x,y\in \RR\colon f(x+y) = f(x)\cdot f(y)$.
\end{enumerate}
Tale funzione risulta inoltre essere positiva,
strettamente crescente e
continua, soddisfa la relazione $f(-x)= 1/f(x)$ e
se $p\in \ZZ$ e $q\in \NN\setminus\{0\}$ risulta
\[
  f\enclose{\frac p q} = \sqrt[q]{a^p}.
\]
\end{theorem}
%
\begin{proof}
Dimostriamo innanzitutto che $f$ non si può annullare mai.
Infatti per ogni $x\in \RR$
\[
   a = f(1) = f(x+1-x) = f(x)\cdot f(1-x)
\]
e dunque se fosse $f(x)=0$ si avrebbe $a=0$ che abbiamo escluso per ipotesi.
Possiamo anzi dire che $f$ non è mai negativa in quanto
\[
  f(x) = f(x/2 + x/2) = f(x/2)^2 \ge 0.
\]
Osserviamo anche che
\[
  f(0) = f(0+0) = f(0)\cdot f(0)
\]
da cui, dividendo per $f(0)$ si ottiene $f(0)=1$.
E' anche facile verificare, per induzione, che
per ogni $n\in \NN$ si ha
\[
 f(nx) = (f(x))^n
\]
infatti $f((n+1)x) = f(nx+x)=f(nx)\cdot f(x)$.
In particolare se $n\in \NN$ si ha
\[
  f(n) = f(1)^n = a^n.
\]
Ma poi
\[
1=f(0) = f(x-x) = f(x)\cdot f(-x)
\]
e quindi $f(-x)=1/f(x)$ e quindi $f(nx) = (f(x))^n$ per ogni $n\in \ZZ$.
In particolare se $p\in \ZZ$ e $q \in \NN\setminus\{0\}$ si ha
\[
 a^p = f(p) = f(q\cdot p/q) = (f(p/q))^q
\]
da cui
\begin{equation}\label{eq:def_pow_0}
 f(p/q) = \sqrt[q]{a^p}.
\end{equation}

Dunque la funzione $f(x)$ è univocamente determinata per ogni $x\in \QQ$.
Osserviamo che, per le proprietà delle radici, se $p/q = n/m$ allora
\[
 \sqrt[m]{a^n}
 = \sqrt[mp]{a^{np}}
 = \sqrt[nq]{a^{np}}
 = \sqrt[q]{a^p}
\]
e questo significa che $f$ può effettivamente essere definita
coerentemente su tutto $\QQ$
tramite
la \eqref{eq:def_pow_0}.

Verifichiamo ora che $f$ deve essere strettamente crescente su $\QQ$.
Se $x,y \in \QQ$
con $x<y$ si avra $x=p/q$, $y=n/m$ con $pm < nq$ allora
$a^{pm} < a^{nq}$ e quindi
\[
f(x)
= \sqrt[q]{a^p}
= \sqrt[qm]{a^{pm}}
< \sqrt[qm]{a^{nq}}
= \sqrt[m]{a^n}
= f(y).
\]

Definiamo ora
\begin{align*}
  A_x &= \{t\in \QQ\colon t<x\} = \QQ \cap (-\infty,x),
  \\
  B_x &= \{t\in \QQ\colon t>x\} = \QQ \cap (x,+\infty).
\end{align*}
Ovviamente $A_x < x < B_x$ (nel senso che per ogni $\alpha \in A_x$
e per ogni $\beta \in B_x$ si ha $\alpha < x < \beta$).
Se vogliamo che $f$ sia crescente si dovrà quindi avere
$f(A_x) \le f(x) \le f(B_x)$ da cui in particolare
$\sup f(A_x) \le f(x) \le \inf f(B_x)$.

Vogliamo ora mostrare che deve essere
$\sup f(A_x) = \inf f(B_x)$
cosicché $f(x)$ sarà univocamente determinata
per ogni $x\in \RR$ da:
\begin{equation}\label{eq:def_pow_2}
  f(x) = \sup f(A_x) = \inf f(B_x).
\end{equation}
(ricordiamo infatti che su $\QQ$ $f$ è già stata univocamente determinata
e $A_x$ e $B_x$ sono sottoinsiemi di $\QQ$).

Dato qualunque $x\in \RR$ esiste $k\in \NN$ tale che $x < k$.
Scelto comunque $n \in \NN$, per la densità dei razionali
esistono $y,z\in \QQ$ tali che
\[
  y < x < z < k
\]
e tali che $z-y< \frac 1 n$. Allora si avrà
\begin{align*}
  0 \le f(z) - f(y)
  &= f(y)\cdot\enclose{\frac{f(z)}{f(y)}-1}
  \le f(k)\cdot \enclose{f(z-y)-1}\\
  &\le f(k)\cdot \enclose{f(1/n)-1}.
\end{align*}
Chiaramente $y\in A_x$ e $z\in B_x$ dunque
\[
\inf f(B_x) - \sup f(A_x) \le f(z) - f(y) \le f(k) \cdot (f(1/n)-1).
\]
Ricordiamo ora che $f(1/n) = \sqrt[n]{a} \to 1$ (teorema precedente)
dunque il lato destro della precedente disuguaglianza può essere reso
minore di qualunque $\eps>0$
e quindi, come voluto,
dovrà essere $\inf f(B_x) = \sup f(A_x)$.

Mostriamo ora che $f(x)$ deve essere strettamente crescente su tutto $\RR$,
ricordando
che abbiamo già verificato che $f$ è strettamente crescente su $\QQ$.
Ma presi $x,y\in \RR$ con $x<y$ esistono $z,w\in \QQ$ tale che $x<z<w<y$.
Allora $z\in B_x$ e $w\in A_y$, dunque
\[
  f(x) = \inf f(B_x) \le f(z) < f(w) \le \sup A_y = f(y).
\]

Il teorema di caratterizzazione delle funzioni monotone e continue
ci assicura che le condizione $f(x) = \sup A_x$ e $f(x)= \inf B_x$
garantiscono la continuità di $f$.

Infine, la relazione
\[
  f(x+y) = f(x) \cdot f(y)
\]
è verificata se $x,y \in \QQ$ (abbiamo costruito $f$ su $\QQ$ in modo
che questa relazione fosse valida).
Ma se $x,y \in \RR$ per densità esisteranno $x_n, y_n\in \QQ$ tali
che $x_n\to x$ e $y_n\to y$. Allora passando al limite
nella relazione
\[
  f(x_n+y_n) = f(x_n)\cdot f(y_n)
\]
sfruttando la continuità di $f$ si ottiene il risultato voluto.
\end{proof}

\begin{definition}[potenze con esponente reale]
\mymargin{potenze con esponente reale}
Sia $a\in \RR$ e $x\in \RR$.
Se $a>1$ definiamo $a^x$ come
l'unica funzione definita dal teorema precedente.
Per $a=1$ definiamo $a^x = 1^x = 1$ per ogni $x\in \RR$.
Per $0<a<1$ definiamo $a^x = (1/a)^{-x}$.
\mymargin{$a^x$}
\end{definition}

\begin{exercise}
Si dimostri che $a^{xy} = (a^x)^y$
e $(a\cdot b)^x = a^x \cdot b^x$.
(sfruttare l'unicità data dal teorema della funzione esponenziale).
\end{exercise}

Osserviamo che abbiamo dato due diverse definizioni di $x^y$.
La prima è quella delle potenze intere, valida se $x\in \RR$ e $y\in \ZZ$
e se $x\neq 0$ quando $y<0$. La seconda, quella delle potenze con esponente
reale è valida per $x>0$ e $y\in \RR$. Il teorema precedente ci garantisce
che le due definizioni coincidono quando $x>0$ e $y\in \ZZ$.

\begin{theorem}[limite dell'esponenziale]
\mymargin{limite dell'esponenziale}
Sia $a>1$.
%Sia $a>1$ e $b>0$.
\begin{enumerate}
\item se $x_n \to +\infty$ allora $a^{x_n} \to +\infty$;
\item se $x_n \to -\infty$ allora $a^{x_n} \to 0$;
% \item se $a_n \to +\infty$ allora $(a_n)^b \to +\infty$.
\end{enumerate}
\end{theorem}
%
\begin{proof}
La disuguaglianza di Bernoulli garantisce che
\[
  a^n = (1+(a-1))^n \ge 1 + n(a-1).
\]
Ma allora se $x_n \to +\infty$
\[
  a^{x_n} \ge a^{\lfloor x_n \rfloor} \ge 1 + \lfloor x_n \rfloor (a-1)
  \ge 1 + (x_n-1)\cdot(a-1)
  \to +\infty.
\]
Se $x_n \to -\infty$ allora $-x_n \to +\infty$ ed essendo
$a^{-x_n} = 1/ a^{x_n}$ si ottiene il risultato voluto.
\end{proof}

%%%%%%%%%%%%%%%
%%%%%%%%%%%%%%%
%%%%%%%%%%%%%%%
\section{il logaritmo}
%%%%%%%%%%%%%%%
%%%%%%%%%%%%%%%
%%%%%%%%%%%%%%%

Fissato $a>1$ consideriamo la funzione esponenziale
$f\colon \RR \to \RR$, $f(x) = a^x$.
Sappiamo che $f$, essendo strettamente crescente, è iniettiva.
Il teorema sulla funzione esponenziale ci dice che $f(x)>0$ e quindi
$f(\RR) \subset (0,+\infty)$.
Visto però che $a^n\to +\infty$ e $a^{-n} \to 0$ scopriamo che
$\sup f(\RR)=+\infty$ e $\inf f(\RR)=0$.
Per la continuità di $f$ risulta però che $f(\RR)$ sia un intervallo
e dunque necessariamente $f(\RR) = (0,+\infty)$.
Dunque $f\colon \RR \to (0,+\infty)$ è biettiva.
Lo stesso vale nel caso $0<a<1$ (semplicemente per il fatto che $a^x = (1/a)^{-x}$).

\begin{definition}[logaritmo]
Per $a>0$, $a\neq 1$ definiamo $\log_a\colon (0,+\infty)\to \RR$,
chiamato \emph{logaritmo in base $a$}\mymargin{logaritmo},
la funzione inversa di $a^x$.
Si ha dunque
\[
  \log_a x = y \iff a^y = x.
\]
\end{definition}

\begin{theorem}[proprietà del logaritmo]
\mymargin{proprietà del logaritmo}
Se $a>0$, $a\neq 1$
\begin{enumerate}
  \item $\log_a(a^x) = x$;
  \item $\log_a(x\cdot y)= \log_a x + \log_a y$;
  \item $\log_a(x^y) = y \log_a (x)$;
  \item $\log_a(1) = 0$, $\log_a(a)=1$;
  \item  $\displaystyle  \log_a x = \frac{\log_b x}{\log_b a}$;
  \item se $a>1$ la funzione $\log_a(x)$ è strettamente crescente,
  se $0<a<1$ è strettamente decrescente;
  \item $\log_a(x)$ è una funzione continua;
  \item se $a>1$ e $x_n \to +\infty$ allora $\log_a(x_n)\to +\infty$;
  \item se $a>1$ e $x_n \to 0$, $x_n>0$ allora $\log_a(x_n)\to -\infty$.
\end{enumerate}
%
\begin{proof}
Tutte queste proprietà si ricavano direttamente dalle analoghe proprietà
dell'esponenziale.
\end{proof}
\end{theorem}

Per completezza enunciamo il seguente teorema che però
probabilmente non conviene memorizzare.
L'idea veramente rilevante, che si usa nella dimostrazione,
è il fatto che quando in una potenza variano sia la base
che l'esponente conviene riscrivere la potenza fissando
una base $c>1$ qualunque
tramite la seguente identità:
\[
  a^b = c^{b \log_c a}.
\]
In questo modo la base rimane fissata e quello
che varia è solo l'esponente.

\begin{theorem}[limite della potenza]
\mymargin{limite della potenza}
Siano $a_n$ e $b_n$ successioni
Se $a_n\to a$ e $b_n \to b$
sono successioni convergenti e $a>0$
allora
\[
  (a_n)^{b_n} \to a^b.
\]
Inoltre se $a_n \to a$, $a_n>0$, $b_n \to b$:
\begin{enumerate}
\item se $a<1$ e $b=+\infty$ allora ${a_n}^{b_n} \to 0$;
\item se $a<1$ e $b=-\infty$ allora ${a_n}^{b_n} \to +\infty$;
\item se $a>1$ e $b=+\infty$ allora ${a_n}^{b_n} \to +\infty$;
\item se $a>1$ e $b=-\infty$ allora ${a_n}^{b_n} \to 0$;
\item se $a=+\infty$ e $b>0$ allora ${a_n}^{b_n} \to +\infty$.
\end{enumerate}

\end{theorem}
%
\begin{proof}
Scelto un qualunque numero $c>1$ (ad esempio $c=2$)
si ha
\[
  a_n^{b_n} = c^{\log_c a_n^{b_n}}
   = c^{b_n \cdot \log_c a_n}.
\]

Per la continuità del logaritmo si ha $\log_c a_n \to \log_c a$
(oppure $\log_c a_n \to +\infty$ se $a=+\infty$),
per il teorema sul limite del prodotto si ha $b_n\cdot \log_c a_n \to b\cdot \log_c a$
e infine, per la continuità dell'esponenziale si ottiene
\[
  c^{b_n \cdot \log_c a_n} \to c^{b\log_c a} = a^b.
\]

Negli altri casi si procede con la stessa dimostrazione
e si osserva che il prodotto $b_n \cdot \log a_n$ non risulta essere
una forma indeterminata.
\end{proof}

Rimangono esclusi i seguenti casi (forme indeterminate):
\begin{enumerate}
\item $a=0$, $b=0$ forma indeterminata ``$0^0$'';
\item $a=1$, $b=+\infty$ forma indeterminata ``$1^{+\infty}$'';
\item $a=1$, $b=-\infty$ forma indeterminata ``$1^{-\infty}$'';
\item $a=+\infty$, $b=0$ forma indeterminata ``$(+\infty)^0$''.
\end{enumerate}

%%%%%%%%%%%%%%%%%
%%%%%%%%%%%%%%%%%
%%%%%%%%%%%%%%%%%
%%%%%%%%%%%%%%%%%
\section{la costante di Nepero}

La funzione esponenziale è legata ad un modello di crescita che si trova spesso
in natura: la \myemph{crescita esponenziale}.
Prendiamo come esempio una popolazione di batteri che cresce senza
limitazioni di spazio e di nutrimento\footnote{Esempi analoghi si potrebbero fare
con la crescita di un capitale tramite una rendita di interesse
o con il decadimento radioattivo.}.

Se $q(t)$ indica la numerosità della popolazione al tempo $t$ al tempo
$t+s$ ho una popolazione $q(t+s)$ che, fissato $s$, è proporzionale a $q(t)$,
perché ogni batterio avrà avuto la sua discendenza moltiplicata per un fattore
$k(s)$ indipendentemente dalla numerosità dei batteri.
Si avrà dunque
\[
  q(t+s) = q(t) \cdot k(s).
\]
In particolare fissato $q_0=q(0)$ si avrà
\[
 q(t) = q(0+t) = q_0 \cdot k(t)
\]
e ponendo $t=0$ si trova $k(0)=1$.
Inoltre da un lato
$  q(x+y) = q_0\cdot k(x+y) $
ma dall'altro
$q(x+y) = q(x) \cdot k(y) = q_0 \cdot k(x)\cdot k(y) $
da cui
\[
k(x+y) = k(x)\cdot k(y).
\]
Posto $a=k(1)$ e supponendo (cosa naturale)
che $q(t)$ sia crescente e quindi anche $k(t)$ sia crescente, dal
teorema di unicità della funzione esponenziale si ottiene che
\[
  k(t) = a^t
  \qquad\text{e
   quindi}
   \qquad q(t) = q_0 \cdot a^t.
\]

La costante $a$ nella formula $q_0\cdot a^t$ rappresenta
il coefficiente di crescita
di $q$ nel tempo unitario: $a = q(1) / q(0)$: questa costante dipende
però dall'unità di tempo scelta.
Sarebbe invece più naturale considerare la velocità di crescita relativa
\emph{istantanea} al tempo t:
\[
  c = \frac{q(t+\Delta t) - q(t) }{q(t) \cdot \Delta t}.
\]
Supponendo di conoscere $c$ possiamo cercare di calcolare $a=k(1)=q(1)/q_0$.
La definizione di $c$ può essere rivoltata per ottenere
\[
  q(t+\Delta t)
   = q(t) + c \cdot q(t) \cdot \Delta t
   = q(t)\enclose{1 + c \cdot \Delta t}.
\]
Scegliendo $t=0$ e $\Delta t = 1/n$ si ha
\[
    q(\Delta t)
    = q_0 + c \cdot q_0 \cdot \Delta t
    = q_0(1 + c \cdot \Delta t)
\]
poi
\[
  q(\Delta t + \Delta t) = q(\Delta t) (1+ c\cdot \Delta t) = q_0 (1+c\cdot \Delta t)^2
\]
e iterando
\[
  q\enclose{m \cdot \Delta t} = q_0 \enclose{1+ c \cdot \Delta t}^m.
\]
Dunque per calcolare $q(1)$ prendiamo $n\in \NN$ molto grande e poniamo
$\Delta t = 1/n$ cosicché:
\[
  q(1) = q( n\cdot \Delta t) = q_0 \enclose{1+{\frac c n}}^n.
\]

Nel caso $c=1$ quello che si ottiene per il coefficiente $a$ è la costante $e$
di Nepero, introdotta
nella definizione seguente. Vedremo che per $c$ generico ci si riconduce
comunque alla costante $e$ ottenendo $a=e^c$.

\begin{definition}[costante di Nepero]
\mymark{***}
Definiamo la \emph{costante di Nepero}
\mynote{costante di Nepero}
\index{costante!di Nepero}
\index{$e$}
\[
  e = \lim_{n\to +\infty} \enclose{1+\frac 1 n}^n.
\]
\end{definition}
La precedente definizione è giustificata dal seguente teorema.


\begin{theorem}[costante di Nepero]
\mymark{**}
La successione
\[
  a_n = \enclose{1+\frac 1 n}^n
\]
è crescente e limitata, dunque è convergente.
\end{theorem}
%
\begin{proof}
Dimostriamo innanzitutto che $a_n$ è crescente, cioè che
per ogni $n\ge 2$ si ha $a_n \ge a_{n-1}$.
E' chiaro che $a_n>0$ per ogni $n$,
quindi ci riconduciamo a
verificare che $\frac{a_n}{a_{n-1}} \ge 1$.

Si ha
\begin{align*}
\frac{a_n}{a_{n-1}}
&= \frac{\enclose{1+\frac 1 n}^n}{\enclose{1+\frac 1 {n-1}}^{n-1}}
= \frac{\enclose{\frac{n+1}{n}}^n}{\enclose{\frac{n}{n-1}}^{n-1}}\\
&= \enclose{\frac{n+1}{n}\cdot\frac{n-1}{n}}^n \cdot \frac{n}{n-1}
= \enclose{\frac{n^2- 1}{n^2}}^n \cdot \frac{n}{n-1}
\end{align*}
Osserviamo ora che la disuguaglianza di Bernoulli garantisce
\[
  \enclose{\frac{n^2 -1}{n^2}}^n
  = \enclose{1-\frac{1}{n^2}}^n
  \ge 1 - \frac{n}{n^2} = 1 - \frac{1}{n} = \frac{n-1}{n}
\]
da cui si ottiene, come volevamo, $a_n / a_{n-1} \ge 1$ cioè
$a_n$ è crescente.

Se ora consideriamo la successione
\[
  b_n = \enclose{1+\frac 1 n}^{n+1}
\]
osserviamo che si ha
\[
  b_n = \enclose{1+\frac 1 n}^n \cdot \enclose{1+\frac 1 n}
   = a_n\cdot \enclose{1+\frac 1 n} > a_n.
\]
Per dimostrare che $a_n$ è limitata sarà quindi sufficiente dimostrare
che $b_n$ è superiormente limitata. Vedremo ora che $b_n$ è decrescente (e quindi $a_n \le b_n \le b_1$ è superiormente limitata).

Procediamo in maniera analoga a quanto fatto per $a_n$:
\begin{align*}
\frac{b_{n-1}}{b_n}
& = \frac{\enclose{1+\frac{1}{n-1}}^n}{\enclose{1+\frac{1}{n}}^{n+1}}
  = \frac{\enclose{\frac{n}{n-1}}^n}{\enclose{\frac{n+1}{n}}^{n+1}}
  = \enclose{\frac{n}{n-1}\cdot\frac{n}{n+1}}^n\cdot\frac{n}{n+1} \\
& = \enclose{\frac{n^2}{n^2-1}}^n \frac{n}{n+1}
  = \enclose{1 + \frac{1}{n^2-1}}^n \frac{n}{n+1}.
\end{align*}
In base alla disuguaglianza di Bernoulli otteniamo
\[
  \enclose{1 + \frac{1}{n^2-1}}^n
  \ge 1 + n \frac{1}{n^2-1}
  \ge 1 + n\frac{1}{n^2}  = 1+\frac{1}{n} = \frac{n+1}{n}.
\]
Mettendo insieme le due stime si ottiene dunque $b_{n-1}/b_n \ge 1$
che è quanto ci rimaneva da dimostrare.
\end{proof}

\begin{exercise}
Posto $a_n = n! / n^n$ mostrare che $a_{n+1} / a_n \to e$.
\end{exercise}

\begin{theorem}[limiti che si riconducono al numero $e$]
\mymargin{limiti che si riconducono al numero $e$}
Se $a_k \to 0$, $a_k\neq 0$ allora, per $k\to +\infty$,
\[
  \enclose{1+a_k}^{\frac 1 {a_k}} \to e.
\]
\end{theorem}
%
\begin{proof}
Caso 1. Se $a_k > 0$ allora consideriamo la successione di naturali
$n_k = \lfloor 1/a_k \rfloor$ cosicché
\[
  n_k \le \frac{1}{a_k} \le n_k + 1
\qquad
\text{e}
\qquad
 \frac{1}{n_k+1} \le a_k \le \frac 1 {n_k}.
\]
dunque
\[
\enclose{1+\frac 1 {n_k+1} }^{n_k}
  \le \enclose{1+a_k}^{\frac 1 {a_k}}
  \le \enclose{1+\frac 1 {n_k}}^{n_k + 1}.
\]
Osserviamo ora che essendo che per $k\to +\infty$ anche
$n_k \to +\infty$ si deve
avere (in base al teorema di cambio di variabile nei limiti)
\[
 \lim_k \enclose{1 + \frac{1} {n_k}}^{n_k+1}\!\!\!
 = \lim_n \enclose{1+ \frac 1 n}^{n+1}\!\!\!
 = \lim_n \enclose{1+ \frac 1 n}^n\!\cdot\enclose{1+\frac 1 n}
 = e
\]
ed essendo anche $n_k + 1 \to +\infty$
\[
  \lim_k \enclose{1 + \frac 1 {n_k+1}}^{n_k}
  = \lim_n \enclose{1+\frac 1 n}^{n-1}
  = \lim_n \frac{\enclose{1+\frac 1 n}^{n}}{1+\frac 1 n}
  = e.
\]
Dunque, per confronto tra i limiti, si ottiene $(1+a_k)^{\frac 1 {a_k}}\to e$.

Caso 2. Se $a_k<0$ possiamo scrivere $a_k = -\abs{a_k}$ da cui
\[
  \enclose{1+a_k}^{\frac 1 {a_k}}
  = \frac{1}{\enclose{1-a_k}^{\frac 1{a_k}}}
\]
e, procedendo come nel caso precedente, ci si riconduce al limite
\[
  \lim_n \frac{1}{\enclose{1-\frac 1 n}^n}.
\]
Per quest'ultimo osserviamo che si ha
\[
 \frac{1}{\enclose{1-\frac 1 n}^n}
 = \frac{1}{\enclose{\frac{n-1}{n}}^n}
 = \enclose{\frac{n}{n-1}}^n
 = \enclose{1 + \frac{1}{n-1}}^n
\]
che per quanto visto in precedenza (mettendo $n+1$ al posto di $n$)
ha anch'esso limite $e$.

Caso generale. Se $a_k$ ha segno variabile posso considerare
le due sottosuccessione dei termini di segno positivo e dei termini di segno
negativo. Per quanto visto nei casi precedenti entrambe le successioni
convergono ad $e$ e quindi è immediato verificare che l'intera
successione converge ad $e$.
\end{proof}

\begin{corollary}
Per ogni $x\in \RR$ si ha
\[
  \lim_{n\to +\infty} \enclose{1+ \frac x n}^n = e^x.
\]
\end{corollary}
%
\begin{proof}
Infatti, per il teorema precedente, posto $a_n = x/n$ si ha
\[
\lim_{n\to +\infty}\enclose{1+\frac x n}^{\frac n x} = e.
\]
Ma allora
\[
\enclose{1+ \frac x n}^n = \enclose{\enclose{1+\frac x n}^{\frac n x}}^x
\to e^x
\]
\end{proof}

\begin{corollary}
Se $a_n \to 0$, $a_n>0$ allora
\[
 \lim_{n\to +\infty} \frac{\ln \enclose{1+ a_n}}{a_n} = 1.
\]
\end{corollary}
%
\begin{proof}
Per ricondursi al teorema precedente basta osservare che
\[
  \frac{\ln(1+a_n)}{a_n}
  = \ln \enclose{(1+a_n)^{\frac 1 {a_n}}}.
\]
\end{proof}

\begin{exercise}
Mostrare che
\[
  \lim n^n\cdot \enclose{\frac{n+1}{n^2+1}}^n = e.
\]
\end{exercise}

\begin{exercise}
Mostrare che
\[
\lim n\cdot \ln\enclose{1 + \frac 1 n} = 1.
\]
\end{exercise}

\begin{definition}[logaritmi naturali]
Vedremo che il numero $e$ risulta essere una base naturale per la funzione
esponenziale e di conseguenza per il logaritmo. Il logaritmo in base
$e$ viene chiamato \myemph{logaritmo naturale} e viene indicato con $\ln = \log_e$.
\end{definition}

In alcuni testi si utilizza l'operatore $\log$, indicato senza una base esplicita,
ma la definizione non è completamente condivisa.
In certi testi (per lo più in ambito matematico)
si definisce $\log  = \ln = \log_e$,
in altri testi si considera $\log = \log_{10}$.

%%%%%%%%%%%%%%%%%%%
%%%%%%%%%%%%%%%%%%%
%%%%%%%%%%%%%%%%%%%
%%%%%%%%%%%%%%%%%%%
\section{ordini di infinito}

\begin{theorem}[criterio della radice]
\mymark{***}
\mynote{criterio della radice}
\index{criterio!della radice per successioni}
Sia $a_n$ una successione a termini positivi tale che
\[
  \sqrt[n]{a_n} \to \ell.
\]
Allora se $\ell<1$ si ha $a_n \to 0$ se invece $\ell > 1$ si ha $a_n \to +\infty$.
\end{theorem}
%
\begin{proof}
\mymark{**}
Se $\ell < 1$ esiste $q$ tale che $\ell < q < 1$.
Scelto $\eps = q- \ell$
per definizione di limite esiste un $N$ tale che per ogni $n> N$ si ha $\sqrt[n]{a_n} < \ell +\eps = q$. Dunque
\[
  0 < a_n \le q^n
\]
e per il teorema dei carabinieri, visto che $q^n\to 0$ si ottiene, come voluto, $a_n \to 0$.

Se $\ell>1$ possiamo ripetere la dimostrazione con $q>1$ o ricondurci al caso precedente considerando la successione $1/a_n$.
\end{proof}

\begin{theorem}[criterio del rapporto alla Cesàro]
\label{th:criterio_cesaro}
\mymark{*}
\mynote{criterio del rapporto alla Cesàro}
\index{Cesàro}
\index{criterio!del rapporto alla Cesàro}
Sia $a_n$ una successione a termini positivi.
Se
\[
  \frac{a_{n+1}}{a_n} \to \ell \in \RR
\]
allora
\[
 \sqrt[n]{a_n}\to \ell.
\]
\end{theorem}
%
\begin{proof}
Chiaramente deve essere $\ell\ge 0$. Supponiamo inizialmente
che sia $\ell>0$ e scegliamo qualunque $\eps>0$, con $\eps < \min\{1,\ell\}$.
Per la definizione di limite $a_{n+1}/a_n \to \ell$ esisterà $N$ tale che per $n>N-1$ si abbia
\[
  \ell -\eps < \frac{a_{n+1}}{a_n} < \ell + \eps.
\]
Osserviamo che in generale, per ogni $n\ge N$ si ha
\[
 a_n  = \frac{a_n}{a_{n-1}}\cdot\frac{a_{n-1}}{a_{n-2}}
 \cdot\cdots\cdot
     \frac{a_{N+2}}{a_{N+1}}\cdot\frac{a_{N+1}}{a_N}
     \cdot a_N.
\]
Dunque potendo stimare,
dall'alto e dal basso,
ognuno degli $n-N$ fattori di questo
prodotto di rapporti, si ottiene
\[
(\ell -\eps)^{n-N} \cdot a_N < a_n < (\ell +\eps)^{n-N} \cdot a_N
\]
da cui
\[
(\ell -\eps)^{\frac{n-N}{n}} \cdot \sqrt[n]{a_N}
< \sqrt[n]{a_n}
< (\ell +\eps)^{\frac{n-N}{n}} \cdot \sqrt[n]{a_N}
\]
ovvero
\[
(\ell -\eps) \cdot \sqrt[n]{\frac{a_N}{(\ell -\eps)^N}}
< \sqrt[n]{a_n}
< (\ell +\eps) \cdot \sqrt[n]{\frac{a_N}{(\ell -\eps)^N}}.
\]
Ricordiamo ora che per $n\to +\infty$
\[
\sqrt[n]{\frac{a_N}{(\ell -\eps)^N}} \to 1
\]
e quindi esisterà un $K>N$ tale che per ogni $n>K$ si ha
\[
 1-\eps < \sqrt[n]{\frac{a_N}{(\ell -\eps)^N}} < 1+\eps.
\]
Mettendo insieme le cose abbiamo ottenuto che
\[
 (\ell - \eps)(1-\eps)
 < \sqrt[n]{a_n}
 < (\ell + \eps)(1+\eps)
 \]
che garantisce la validità del limite $\sqrt[n]{a_n}\to \ell$.

Nel caso $\ell = 0$
non potremo richiedere $\eps < \ell$
e quindi le stime dal basso andranno rimpiazzate
dalla stima ovvia
$\sqrt[n]{a_n}\ge 0$.
\end{proof}

\begin{exercise}
Si applichi il risultato precedente per
verificare che
\[
   \lim \sqrt[n]{n} = 1
\]
e (più difficile)
\[
  \lim \frac{n}{\sqrt[n]{n!}} = e.
\]
\end{exercise}

\begin{corollary}[criterio del rapporto/radice]
\mynote{criterio del rapporto/radice}
\index{criterio!del rapporto per successioni}
\index{criterio!della radice per successioni}
Sia $a_n$ una successione a termini positivi tale che
il rapporto dei termini consecutivi abbia limite $\ell\in [0,+\infty]$:
\[
  \frac{a_{n+1}}{a_n} \to \ell.
\]
Se $\ell < 1$ allora $a_n \to 0$. Se $\ell>1$ allora $a_n \to +\infty$.

Stessa conclusione si ha nel caso in cui
\[
 \sqrt[n]{a_n} \to \ell.
\]
\end{corollary}
%
\begin{proof}
Applicando il teorema precedente sappiamo che $\sqrt[n]{a_n}\to \ell$. Ma allora
\[
  a_n = \big(\!\sqrt[n]{a_n}\big)^n = e^{n\ln\sqrt[n]{a_n}}\to
  e^{+\infty \cdot \ln \ell} =
  \begin{cases}
    0 & \text{se $\ell < 1$},\\
    +\infty & \text{se $\ell > 1$}.
  \end{cases}
\]
\end{proof}

Osserviamo che, nel teorema precedente, non si può concludere alcunché nel
caso in cui sia $\ell = 1$.
Ad esempio le due successioni $a_n = 1/n$ e $b_n = n$
hanno limiti diversi ($a_n \to 0$, $b_n\to +\infty$) ma per entrambe
il limite del rapporto di termini consecutivi tende ad $\ell=1$.

\begin{comment}
\begin{proof}
Per la definizione di limite $a_{n+1}/a_n \to \ell$
scelto $q$ con $\ell < q < 1$ e posto $\eps = q-\ell$
esiste $N\in \NN$ tale che per ogni $n>N-1$
si ha
\[
  \frac{a_{n+1}}{a_n} \le \ell+\eps = q
\]
cosicché $a_{n+1} \le q \cdot a_n$. Alla seconda
iterazione
\[
  a_{n+2} \le q a_{n+1} \le q^2 a_n
\]
e per induzione si può mostrare quindi che
per ogni $n\ge N$ si ha
\[
 a_{n+k} \le q^k a_n
\]
ovvero
\[
 a_{N+k} \le q^k a_N.
\]
Ponendo
\[
  c = \max \enclose{\{1\}\cup \left\{\frac{a_n}{q^n}\colon n=0,\dots,N\right\}}
\]
si ottiene che vale (per forza) per ogni $n\in \NN$
\[
  a_n \le c \cdot q^n.
\]
In particolare essendo $a_n \ge 0$ e $c\cdot q^n \to 0$ per $n\to +\infty$
per confronto  si ottiene
che $a_n \to 0$.
\end{proof}
\end{comment}

\begin{theorem}[convergenza alla Cesàro]
\mymark{*}
\index{Cesàro}
\index{convergenza!alla Cesàro}
\mynote{convergenza alla Cesàro}
Se $a_n \to \ell \in [-\infty, +\infty]$ allora
\[
  \lim_{n\to +\infty} \frac 1 n \sum_{k=1}^n a_k = \ell.
\]
\end{theorem}
%
\begin{proof}
\mymark{*}
Definiamo
\[
  S_n = \sum_{k=1}^n a_k,
  \qquad b_n = e^{S_n}.
\]
Si ha allora
\[
  \frac{b_{n+1}}{b_n} = e^{S_{n+1} - S_n} = e^{a_{k+1}} \to e^\ell.
\]
Dunque per il criterio del rapporto alla Cesàro si ha $\sqrt[n]{b_n} \to e^\ell$
ma
\[
  \frac{1}{n}\sum_{k=1}^n a_k = \frac{S_n}{n} = \frac{\ln b_n}{n}
   = \ln \sqrt[n]{b_n} \to \ln e^\ell = \ell.
\]
\end{proof}

\begin{definition}[ordine di infinito/infinitesimo]
\mymark{***}
\mymargin{ordine di infinito/infinitesimo}
Se $a_n$ e $b_n$ sono successioni a termini positivi, diremo che
per $n\to +\infty$ la successione $a_n$ è \emph{molto più piccola}
della successione $b_n$ e scriveremo $a_n \ll b_n$ se vale
\mymargin{$\ll$}
\[
\frac{a_n}{b_n} \to 0.
\]
Se $a_n \ll b_n$ diremo anche che $b_n$ è \myemph{molto più grande}
di $a_n$ e scriveremo $b_n \gg a_n$.
\mymargin{$\gg$}
\end{definition}

\begin{theorem}[ordini di infinito]
\mymargin{ordini di infinito}
\mymark{**}
Per ogni $a>1$ si ha, per $n\to +\infty$
\[
a^n \ll n! \ll n^n.
\]
Se $a>1$, $\alpha>0$ e $x_n \to +\infty$ si ha,
per $n\to+\infty$
\[
\log_a(x_n) \ll (x_n)^\alpha \ll a^{x_n}.
\]
\end{theorem}
%
\begin{proof}
\mymark{**}
Cominciamo col mostrare che $a^n \ll n!$
applicando il criterio del rapporto alla successione $\frac{a^n}{n!}$:
\[
\frac{\displaystyle \frac{a^{n+1}}{(n+1)!}}{\displaystyle \frac{a^n}{n!}}
= \frac{a^{n+1}}{a^n}\cdot \frac{n!}{(n+1)!}
= a \cdot \frac {1}{n + 1} \to 0 < 1.
\]
Dunque si ha, come richiesto $a^n / n! \to 0$.
Si procede in modo analogo per mostrare che $n! \ll n^n$:
\begin{align*}
\frac{(n+1)!}{n!}\cdot \frac{n^n}{(n+1)^{n+1}}
&= (n+1) \cdot \enclose{\frac{n}{n+1}}^n \frac {1}{n+1}\\
&= \frac{1}{\enclose{1+\frac 1 n}^n} \to \frac 1 e < 1.
\end{align*}

Per la seconda parte del teorema cominciamo col dimostrare un caso particolare
e cioè
\[
  n^\alpha \ll a^n.
\]
Si può procedere con il criterio del rapporto, come nei casi precedenti:
\[
\frac{(n+1)^\alpha}{n^\alpha}\cdot \frac{a^n}{a^{n+1}}
= \frac 1 a \cdot \enclose{\frac{n+1}{n}}^\alpha \to \frac 1 a \cdot 1^\alpha = \frac 1 a < 1
\]
da cui $n^\alpha / a^n \to 0$.

Se ora $x_n\to +\infty$ è qualunque
cerchiamo di ricondurci ad una successione a valori interi.
Osserviamo che si ha
\[
\lfloor x_n \rfloor
\le x_n
\le \lfloor x_n \rfloor + 1
\]
da cui, per monotonia,
\[
\lfloor x_n \rfloor^\alpha
\le x_n^\alpha
\le (\lfloor x_n \rfloor + 1)^\alpha
= \lfloor x_n \rfloor^\alpha \enclose{1+ \frac{1}{\lfloor x_n \rfloor}}^\alpha
\]
e
\[
a^{\lfloor x_n \rfloor}
\le a^{x_n}
\le a^{\lfloor x_n \rfloor + 1}
= a \cdot a^{\lfloor x_n \rfloor}.
\]
Dunque
\[
\frac{\lfloor x_n \rfloor^\alpha}{a \cdot a^{\lfloor x_n \rfloor}}
\le \frac{x_n^\alpha}{a^{x_n}}
\le \frac{\lfloor x_n \rfloor^\alpha \enclose{1+ \frac{1}{\lfloor x_n \rfloor}}^\alpha}
    {a^{\lfloor x_n \rfloor}}.
\]
Ma ora, se $n\to +\infty$ sapendo che $\lfloor x_n\rfloor \to +\infty$ si ha
che (per il teorema di sostituzione del limite)
\[
\lim \frac{\lfloor x_n \rfloor^\alpha}{a^{\lfloor x_n \rfloor}} = 0
\qquad
\text{e}
\qquad
\lim \frac{\lfloor x_n \rfloor^\alpha }
    {a^{\lfloor x_n \rfloor}} = 0
\]
da cui segue che $\frac{x_n^\alpha}{a^{x_n}}\to 0$.

Per dimostrare l'ultima relazione, $\log_a(x_n)\ll (x_n)^\alpha$,
consideriamo la successione $y_n = \alpha \cdot \log_a x_n$
cosicché $a^{y_n} = x_n^\alpha$.
Notiamo che se $x_n\to +\infty$
anche $y_n \to +\infty$.
Dunque, per le proprietà precedenti,
sappiamo che $y_n \ll a^{y_n}$ e dunque
\[
\frac{\log_a x_n}{x_n^\alpha}
= \frac{1}{\alpha}\cdot\frac{y_n}{a^{y_n}} \to 0.
\]
\end{proof}

\begin{exercise}
Calcolare
\[
  \lim_{n\to +\infty} \frac{\displaystyle \ln\sqrt{n^2+n^n}}{\displaystyle e^{1 + \ln n}\cdot \ln(n^2-n\sqrt n)}.
\]
\end{exercise}

Calcolare
\begin{gather*}
  \lim_{n\to +\infty} \frac{\sqrt{n! + 2^n}}{3^n}, \qquad
  \lim_{n\to +\infty} \frac{\sqrt{(2n)!}}{n^n}, \\
  \lim_{n\to +\infty} \sqrt[n]{e^n + \pi^n}.
\end{gather*}

Dimostrare che il limite $\lim_n \sin n$ non esiste.


\section{massimo limite, minimo limite}

\begin{definition}[punti limite]
Sia $a_n$ una successione.
Una quantità $\ell\in [-\infty,+\infty]$ si dice essere
un \myemph{punto limite} di $a_n$ se esiste una sottosuccessione
$a_{n_k}$ che ha limite $\ell$. Se chiamiamo $L\subset [-\infty, +\infty]$ l'insieme
dei punti limite possiamo definire il \emph{limite superiore} e il
\emph{limite inferiore}
\mymargin{limite superiore/inferiore}
rispettivamente come
\[
\limsup_{n\to +\infty} a_n = \sup L, \qquad
\liminf_{n\to -\infty} a_n = \inf L.
\]
Potremo anche scrivere più brevemente $\limsup_n a_n$ o anche $\limsup a_n$
al posto di $\displaystyle \limsup_{n\to +\infty} a_n$.
Lo stesso vale per il $\liminf$.
\end{definition}
%
\begin{theorem}[proprietà del limite superiore/inferiore]
Siano $a_n$ e $b_n$ successioni.
Valgono le seguenti proprietà:
\begin{enumerate}
  \item
  $\limsup a_n \ge \liminf a_n$;

  \item
  $\liminf a_n = - \limsup (-a_n)$;

  \item
  esiste una sottosuccessione $a_{n_k}$ tale che
  $a_{n_k} \to \limsup a_n$ (idem per quanto riguarda
  il $\liminf$);

  \item
  il $\lim a_n$ esiste ed è uguale ad $\ell$ se e solo se
  se $\limsup a_n = \liminf a_n = \ell$;

  \item
  $\displaystyle
  \limsup_{n\to +\infty} a_n = \lim_{n \to +\infty} \sup_{k\ge n} a_k$,
  $\displaystyle
  \liminf_{n\to +\infty} a_n = \lim_{n \to +\infty} \inf_{k\ge n} a_k$;

  \item
  la successione $a_n$ è superiormente limitata
  se e solo se $\limsup a_n < +\infty$;
  è inferiormente limitata se e solo se $\liminf a_n > +\infty$;

  \item
  $\displaystyle
  \limsup (a_n + b_n) \le \limsup a_n + \limsup b_n$,
  $\displaystyle
  \liminf (a_n + b_n) \ge \liminf a_n + \liminf b_n$,
  $\displaystyle
  \limsup \lambda a_n = \lambda \limsup a_n$,
  $\displaystyle
  \liminf \lambda a_n = \lambda \liminf a_n$.

 \end{enumerate}
\end{theorem}

%%%%%%%%%%%%%%%%%%%%%%%%
%%%%%%%%%%%%%%%%%%%%%%%%
%%%%%%%%%%%%%%%%%%%%%%%%
%%%%%%%%%%%%%%%%%%%%%%%%
