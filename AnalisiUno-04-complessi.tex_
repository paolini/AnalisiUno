\chapter{i numeri complessi}
%%%%%%%%%%%%%%%%%%%%%%%%
%%%%%%%%%%%%%%%%%%%%%%%%
%%%%%%%%%%%%%%%%%%%%%%%%
%%%%%%%%%%%%%%%%%%%%%%%%

Dal punto di vista geometrico l'insieme $\CC$ dei \myemph{numeri complessi}
può essere visto come un modello del piano euclideo.
\mymargin{$\CC$}
Il piano euclideo è uno spazio affine reale di dimensione 2.
Possiamo mettere delle coordinate sul piano se fissiamo un punto $O$ (origine)
e due vettori ortonormali $e_1$, $e_2$. Chiamiamo $0$ il vettore
nullo $OO$ e chiamiamo $1$ il vettore $e_1$.
La retta passante per $O$ con direzione $e_1$ rappresenta i numeri reali $\RR$.
Chiamiamo $i$ il vettore $e_2$.
La retta passante per $O$ con direzione $e_2$ verrà chiamata
\emph{retta dei numeri immaginari}.

Un generico punto del piano $z$ potrà essere scritto in maniera univoca
nella base scelta: $z = x e_1 + y e_2$ ovvero, per come abbiamo definito $e_1$ ed
$e_2$:
\[
z = x + i y.
\]
Tale $z$ viene chiamato
\emph{numero complesso} con parte reale $x$ e parte immaginaria $y$.
Questa rappresentazione del numero complesso $z$ viene
chiamata \myemph{rappresentazione cartesiana} in quanto definisce
il punto $z$ del piano complesso tramite le sue coordinate cartesiane
$x$ e $y$.
I numeri reali sono \emph{immersi} nei complessi, nel senso che se
$x\in \RR$ allora $z= x + i\cdot 0 = x$ è anche un numero complesso.
Il numero complesso $i = 0 + i\cdot 1$ viene chiamata \myemph{unità immaginaria}
e i numeri complessi della forma $iy$ sono chiamati \emph{immaginari}.
\mymargin{immaginari}
Un numero
complesso $z = x+iy$ è quindi una somma tra un numero reale ed un numero
immaginario. Il numero reale $x$ viene chiamato \emph{parte reale}
\index{parte!reale}
di $z$ e
si denota a volte con $x=\Re z$.
\mymargin{$\Re z$}
Il numero reale $y$ viene chiamato
\emph{parte immaginaria}
\index{parte!immaginaria}
di $z$ e si denota con $y=\Im z$
\mymargin{$\Im z$}
(osserviamo che la parte immaginaria di un numero complesso è un numero
reale, non immaginario). Dunque $z= \Re z + i \Im z$.

L'insieme dei numeri complessi viene denotato con $\CC$.
Lo spazio $\CC$, per come
è stato costruito, è uno spazio vettoriale reale di dimensione $2$.
Abbiamo quindi già definite la \myemph{addizione}
\index{complessi!addizione}
tra elementi di $\CC$ e la moltiplicazione
tra elementi di $\CC$ ed elementi di $\RR$.
Se $a,b,c,d,t\in \RR$ si ha:
\begin{gather*}
 (a+ib) + (c+id) = (a+c) + i (b+d), \\
 t(a+ib) = ta + itb.
\end{gather*}

Vogliamo estendere la \myemph{moltiplicazione} a tutte le coppie di numeri complessi.
\index{complessi!moltiplicazione}
Imponendo (arbitrariamente) che valga $i\cdot i = -1$ e che rimanga
valida la proprietà distributiva si ottiene
questa definizione:
\[
   (a+ib) \cdot (c+id) = (ac-bd) + i(ad+bc).
\]

Si può verificare che questa moltiplicazione estende quella "scalare" definita
in precedenza.
E' facile verificare che addizione e moltiplicazione soddisfano le proprietà commutativa associativa e distributiva, $0$ è elemento neutro per la addizione, $1$ è elemento neutro della moltiplicazione.
Si osservi che se $z=x+iy$ non è nullo, allora
\[
  (x+iy) \cdot \frac{x-iy}{x^2+y2} = 1.
\]
Significa che ogni $z\neq 0$ ammette inverso moltiplicativo e quindi $\CC$ risulta essere un campo.

Osserviamo che su $\CC$ non si definisce una operazione d'ordine perché
in effetti non è possibile definire un ordine "compatibile" con le operazioni
appena definite.

Su $\CC$ definiamo delle ulteriori operazioni.
Il \myemph{coniugato}
\index{complessi!coniugio}
di un numero complesso $z=x+iy$ è il numero
$\bar z = x - iy$. Geometricamente l'operazione di coniugio è una simmetria
rispetto alla retta reale. I numeri reali sono in effetti punti fissi del
coniugio (il coniugato di un numero reale è il numero stesso).
Osserviamo che si ha
\[
z \cdot \bar z = (x+iy)(x-iy) = x^2-i^2y^2 = x^2+y^2.
\]

Il \myemph{modulo}
\index{complessi!modulo}
 di un numero complesso $z=x+iy$
è il numero reale $ \abs{z} = \sqrt{z\cdot\bar z} = \sqrt{x^2+y^2}$.
Geometricamente tale quantità rappresenta la distanza del punto $z$
dal punto $0$ e quindi la distanza tra due numeri complessi $z$ e
$w$ si potrà rappresentare con $\abs{z-w}$.

Osserviamo che se $z = x \in \RR \subset \CC$ il modulo di $z$ coincide
con il valore assoluto: $\abs{z} = \sqrt{x^2} = \abs{x}$ e per questo
motivo non distinguiamo, nelle notazioni, il modulo dal valore assoluto.

Il modulo di un numero complesso soddisfa (come il valore assoluto)
le seguenti proprietà
\begin{enumerate}
\item $\big\lvert\abs{z}\big\rvert = \abs{z}$ (idempotenza),
\item $\abs{-z} = \abs{z}$, $\abs{\bar z}$ (simmetria),
\item $\abs{z+w} \le \abs{z}+\abs{w}$ (convessità),
\item $\abs{z-w} \le \abs{z-v} + \abs{v-w}$ (disuguaglianza triangolare),
\item $\abs{z\cdot w} = \abs{z}\cdot\abs{w}$ (omogenità).
\end{enumerate}

Possiamo a questo punto trovare una utile formula per calcolare
il reciproco di un numero complesso. Essendo infatti
$z\cdot \bar z = \abs{z}^2$ si osserva che
\[
  \frac{1}{z}
  = \frac{\bar z}{ \bar z \cdot z}
  = \frac{\bar z}{\abs{z}^2}.
\]

\section{rappresentazione polare dei numeri complessi}

I numeri complessi di modulo uno vengono chiamati \emph{unitari}.
\mynote{complessi unitari}
\index{complessi!unitari}
\index{unitario}
Geometricamente i numeri complessi unitari sono i punti della circonferenza
unitaria centrata nell'origine del piano complesso.
Se $z=x+iy$ è unitario si ha $x^2+y^2=1$.
I prodotti e i
reciproci dei numeri complessi unitari sono anch'essi unitari,
risulta quindi che tali numeri formano un \emph{sottogruppo moltiplicativo}%
\footnote{
Un \emph{gruppo} è un insieme su cui è definita una operazione
(spesso denotata con il simbolo della moltiplicazione) che sia associativa,
che abbia elemento neutro e tale che ogni elemento abbia un inverso.
}
del gruppo dei numeri complessi.


I numeri complessi unitari possono essere utilizzati per rappresentare gli
angoli geometrici. Se $\theta$ è unitario, cioè $\abs{\theta}=1$, possiamo
pensare che $\theta$ rappresenti l'angolo con vertice nell'origine, delimitato
dall'asse dei reali positivi e dalla semiretta
uscente da $0$ e passante per $\theta$.

Ad esempio i numeri complessi unitari
$1, i, -1$ rappresentano, rispettivamente, gli angoli:
nullo, retto e piatto.

Ogni numero complesso $z$ potrà essere scritto nella forma
\[
  z = \rho \theta
\]
con $\rho>0$ (sottointeso $\rho \in \RR$ visto che il confronto $<$ non
ha senso sui complessi) e $\theta$ unitario.
Basta infatti
definire $\rho = \abs{z}$ e $\theta = z / \abs{z}$ (se $z\neq 0$, altrimenti
si potrà scegliere arbitrariamente $\theta=0$).
L'angolo $\alpha$ corrispondente al numero complesso unitario $\theta$
viene chiamato \myemph{argomento}
del numero complesso $z$ e si denota a volte con $\alpha = \arg z = \arg \theta$.
Se $\theta = x+ iy$ è unitario e $\alpha = \arg \theta$ allora le funzioni
che associano all'angolo geometrico $\alpha$ le due coordinate $(x,y)$
di $z$ si chiamano funzioni trigonometriche
\emph{coseno} e \emph{seno}:
\mymargin{seno/coseno}
\index{seno}
\index{coseno}
\index{$\sin$}
\index{$\cos$}
$x= \cos \alpha$,  $y=\sin \alpha$.

La rappresentazione di un numero complesso tramite modulo e argomento
si chiama \myemph{rappresentazione polare}:
\[
    z = \rho (\cos \alpha + i \sin \alpha).
\]
% Si contrappone alla
% \myemph{rappresentazione cartesiana} $z=x+iy$ in cui
% vengono evidenziate le coordinate cartesiane del punto $z$
% rispetto ai due assi reale e immaginario.

Fissato $\theta = \cos \alpha + i \sin \alpha$ unitario
consideriamo la funzione $R_\theta\colon \CC \to \CC$,
$R_\theta(z) = \theta\cdot z$.
Dalla proprietà distributiva della moltiplicazione complessa risulta
immediato che tale funzione è lineare (stiamo pensando a $\CC$ come
spazio vettoriale bidimensionale su $\RR$).
Osserviamo che $R_\theta(1) = \theta$ cioe $R_\theta$ agisce sul punto $1$
ruotandolo di un angolo $\alpha=\arg \theta$ sul piano complesso.
Se $\theta=x+ i y$ allora $R_\theta(i) = \theta\cdot i = y - ix$ e si osserva
che il punto di coordinate $(-x, y)$ di nuovo
non è altro che il ruotato di un angolo
$\alpha$ del punto $i$.
La matrice $M_\alpha$ associata alla applicazione lineare $R_\theta$ ha come
colonne le coordinate di $R_\theta(1) = \theta = \cos \alpha + i \sin \alpha$
e le coordinate di $R_\theta(i) = i\theta = -\sin \alpha + i \cos \alpha$:
\[
  M_\alpha =
  \begin{pmatrix}
  \cos \alpha & -\sin \alpha \\
  \sin \alpha & \cos \alpha
  \end{pmatrix}.
\]

Visto che la rotazione è una funzione lineare e coincide con $R_\theta$
su una base dello spazio $\CC$ scopriamo che $R_\theta$ deve coincidere con
la rotazione di un angolo $\theta$ su tutti i punti di $\CC$.

In particolare se $\theta$ e $\psi$ sono unitari, $\alpha= \arg \theta$ e
$\beta=\arg \psi$ il loro prodotto
$\theta\psi$ corrisponde alla rotazione di $\psi$ di un angolo $\alpha$
ovvero ad una rotazione pari alla somma degli angoli $\alpha+\beta$.
Dunque la moltiplicazione complessa sui numeri unitari rappresenta la somma
degli angoli corrispondenti: $\arg(\theta\psi) = \arg(\theta) + \arg(\psi)$.
Si può usare questa interpretazione
per dare significato geometrico alle identità algebriche: $i^2=-1$, $(-1)^2 = 1$,
$(-i)^2 = -1$ tramite composizione di rotazioni.

Possiamo allora più in generale intepretare il prodotto di due numeri complessi
$z\cdot w$. Se $z\neq 0$ possiamo scrivere $z = \abs{z} \cdot \theta$ con
$\theta= z/\abs{z}$ unitario, cosicché:
\[
  z \cdot w = \abs{z} \cdot R_\theta(w).
\]
Si capisce quindi che il numero complesso $z\cdot w$ si ottiene ruotando
$w$ dell'angolo identificato da $z$ con l'asse dei reali positivi, e quindi
riscalando il punto ottenuto di un fattore $\abs{z}$.
Dunque $\arg(z\cdot w) = \arg z + \arg w$ e $\abs{z\cdot w} = \abs{z}\cdot\abs{w}$:
il prodotto $z\cdot w$ dei numeri complessi $z$ e $w$ si ottiene moltiplicando
i moduli e sommando gli argomenti.

In particolare moltiplicando un numero complesso unitario $\cos \alpha + i \sin \alpha$ per un altro numero complesso unitario
$\cos \beta + i \sin \beta$ si deve ottenere il numero complesso unitario
 $\cos(\alpha+\beta) + i \sin(\alpha + \beta)$.
 Dunque
 \begin{gather*}
 \cos(\alpha+\beta) + i \sin(\alpha + \beta)
 = (\cos \alpha + i \sin \alpha) \cdot (\cos \beta + i \sin \beta)\\
 = \cos \alpha \cos \beta - \sin \alpha \sin \beta
  + i (\sin \alpha \cos \beta + \cos \alpha \sin \beta)
 \end{gather*}
 da cui seguono le
 \mynote{formule di addizione}%
 \index{formula!di addizione}%
 \emph{formule di addizione}:
 \begin{align*}
  \cos(\alpha + \beta) &= \cos\alpha \cos \beta - \sin \alpha \sin \beta\\
  \sin(\alpha + \beta) &= \sin \alpha \cos \beta + \cos \alpha \sin \beta
 \end{align*}
 e, nel caso particolare $\alpha=\beta$
 le
 \mynote{formule di duplicazione}%
 \index{formula!di duplicazione}%
 \emph{formule di duplicazione}:
\begin{align*}
  \cos(2\alpha) &= \cos^2 \alpha - \sin^2 \alpha \\
  \sin(2\alpha) &= 2 \sin \alpha \cos \alpha.
\end{align*}

\section{successioni di numeri complessi}

Se abbiamo una successione $z_n$ di numeri complessi
(ovvero una funzione $\NN \to \CC$) e un numero $z\in \CC$
diremo che $z_n$ converge
\mymargin{convergenza}
a $z$ e scriveremo $z_n \to z$ se la successione di numeri reali $\abs{z_n-z}$
è infinitesima ovvero $\abs{z_n - z} \to 0$.

In coordinate cartesiane, se $z_n = x_n + i y_n$ e $z = x + iy$ si verifica
facilmente che $\abs{z_n -z} = \sqrt{(x_n -x)^2 + (y_n-y)^2}$ tende a zero
se e solo se $x_n \to x$ e $y_n \to y$.
Dunque $z_n \to z$ se e solo se $\Re z_n \to \Re z$ e $\Im z_n \to \Im z$.

Anche lo spazio dei numeri complessi può essere esteso aggiungendoci
un punto all'\myemph{infinito}.
A differenza dei reali, su cui era presente un ordinamento che era utile conservare,
nel caso dei numeri complessi è più usuale utilizzare un unico punto infinito
che si denota con \myemph{$\infty$}.
Definiamo lo spazio dei complessi estesi $\bar \CC$ come
\[
\bar \CC = \CC \cup \{\infty\}.
\]
Definiamo $\abs{\infty} = +\infty \in \bar \RR$. Inoltre
definiamo
\begin{align*}
  z + \infty &= \infty \qquad \forall z \in \CC\\
  z - \infty &= \infty \qquad \forall z \in \CC\\
   z\cdot \infty &= \infty \qquad \forall z \in \bar\CC\setminus\{0\} \\
   z / \infty &= 0 \qquad \forall z \in \CC.
\end{align*}

Diremo che una successione $z_n$ di numeri complessi diverge
\mymargin{divergenza}
e scriveremo
$z_n \to \infty$ se $\abs{z_n} \to +\infty$.

Se $z_n \to z$ con $z \in \bar \CC$ diremo che $z_n$ ha \myemph{limite} $z$ e
scriveremo
\[
  \lim_{n\to +\infty} z_n = z.
\]

Il limite in $\bar \CC$ può essere definito con il linguaggio
della  \myemph{topologia}
mediante l'introduzione degli intorni dei punti di $\bar \CC$.
Gli intorni dei punti $z\in \CC$ sono le \emph{palle} di raggio $r>0$ centrate
nel punto:
\begin{align*}
  B_r(z) &= \{w\in \CC \colon \abs{w-z} < r\} \\
  \U_z &= \{B_r(z) \colon r>0\}
\end{align*}
Gli intorni di $\infty$ sono i complementari delle palle centrate in $0$:
\[
  \U_\infty = \{\CC \setminus B_r(0)\colon r>0\}.
\]
In questo modo la definizione di limite rimane sempre la stessa.
Se $z_n\in \CC$ e $z\in \bar C$ si ha
\[
 \text{$z_n\to z$ per $n\to+\infty$}
\]
se e solo se
\[
 \forall U\in \U_z\colon \exists V \in \U_{+\infty}\colon n\in V \implies z_n \in U.
\]

\section{esponenziale complesso}

\begin{definition}[esponenziale complesso]
\mymark{*}
\mymargin{esponenziale complesso}
Per ogni $z \in \CC$ definiamo
\[
  e^z = \lim_{n\to +\infty}\enclose{1+\frac z n}^n.
  \mymargin{$e^z$}
\]
\end{definition}

Che il limite nella definizione precedente esista non è affatto ovvio:
lo dimostreremo nel prossimo capitolo. Per ora supponiamo
che tale limite esista e supponiamo anche che l'esponenziale complesso
soddisfi l'usuale proprietà:
\[
  e^{z+w} = e^z \cdot e^w.
\]

Dunque se $z=x+iy$ con $x,y \in \RR$, dovrà essere $e^z = e^x \cdot e^{iy}$.
Il fattore $e^x$ è l'usuale esponenziale reale, vogliamo ora dare
un significato geometrico all'esponenziale della parte immaginaria
$e^{iy} = \lim (1+iy/n)^n$.

Possiamo osservare che se $y\in \RR$
i punti $(1+iy/n)^k$ per $k=1\dots n$
sono i vertici di una spezzata
formata da $n$ segmenti
di lunghezza
\begin{align*}
 \abs{\enclose{1+\frac{iy}n}^{k+1}\!\!\! - \enclose{1+ \frac{iy}n}^k}
 &= \abs{\enclose{1+\frac{iy}n}^k\cdot \enclose{1+\frac{iy}n -1}}\\
 &= \enclose{\sqrt{1+\frac{y^2}{n^2}}}^{\!\!k} \cdot \frac{\abs y}{n}
 \le \enclose{1+\frac{y^2}{n^2}}^{\frac n 2}\cdot \frac{\abs{y}}{n}.
\end{align*}
In particolare la lunghezza totale della spezzata $\ell_n$ può essere stimata
come segue
\[
  \abs{y}
  \le \ell_n
  \le \enclose{1+\frac{y^2}{n^2}}^{\frac n 2} \cdot \abs{y}
\]
da cui osservando che
\[
 \enclose{1+\frac{y^2}{n^2}}^{\frac n 2} \to 1
\]
e utilizzando il criterio del confronto
si ottiene $\ell_n \to \abs{y}$.

Si osserva anche che i punti di tale spezzata si avvicinano
sempre di più alla circonferenza unitaria, infatti:
\[
  1
  \le \abs{\enclose{1 + \frac i n}^k}
  \le \abs{1+\frac i n}^n
  = \enclose{1 + \frac 1 {n^2}}^{\frac n 2}
  \to 1.
\]

E' dunque sensato pensare che il punto $e^{iy}$ sia il punto
della circonferenza unitaria che identifica un arco di lunghezza $\abs y$
a partire dal punto $1$ sull'asse reale.
Se $y>0$ l'arco è misurato in senso antiorario, altrimenti in senso orario.
Avremo dunque $\arg\enclose{e^{iy}} = y$ essendo $y$ la lunghezza dell'arco
ovvero la misura in radianti dell'angolo corrispondente.
Supponendo d'ora in poi che le funzioni $\cos$ e $\sin$
abbiano come argomento la misura in radianti dell'angolo
si avrà dunque la
\mynote{formula di Eulero}%
\index{formula!di Eulero}
\emph{formula di Eulero}:
\[
  e^{iy} = \cos y + i \sin y.
\]
Potremo quindi definire la lunghezza
della semicirconferenza unitaria, come il più piccolo numero reale positivo
\mynote{$\pi$}%
\index{$\pi$!}
\emph{$\pi$} tale che
\[
  e^{i \pi} = -1
\]
Ovvero il primo zero positivo della funzione $y \mapsto \sin y$
(vedremo più avanti che tale funzione è continua e cambia segno).

Osserviamo ora che si ha $e^{2i\pi} = (e^{i\pi})^2 = (-1)^2 = 1$ e quindi
\[
  e^{i{y+2k\pi}} = e^{iy}\cdot \enclose{e^{2i\pi}}^k = e^{iy}
\]
da cui in particolare
\[
  \cos(y+2 k\pi) = \cos y,
  \qquad
  \sin(y+2 k \pi) = \sin y.
\]
Ovvero le funzioni $e^{iy}$, $\cos y$ e $\sin y$ sono
\emph{funzioni periodiche} di \emph{periodo} $2\pi$.

Possiamo utilizzare l'esponenziale complesso per esprimere in forma
più compatta la rappresentazione polare dei numeri complessi.
Infatti se $\rho = \abs{z}$ e $\alpha = \arg z$ si avrà
\[
  z = \rho (\cos \alpha + i \sin \alpha) = \rho e^{i\alpha}.
\]


\section{radici complesse $n$-esime}

Sia $c\in \CC$ un numero
complesso $c\neq 0$.
Ci poniamo il problema di determinare le soluzioni complesse
dell'equazione
\[
  z^n = c.
\]
Tali soluzioni saranno chiamate \myemph{radici $n$-esime} di $c$.

Scriviamo $c$ e $z$ in forma esponenziale:
\[
  c = r e^{i\alpha}, \qquad
  z = \rho e^{i\theta}.
\]
Si avrà allora
\[
  z^n = \rho^n (e^{i\theta})^n = \rho^n e^{i n \theta}.
\]
Affinche sia $z^n = c$ si dovrà avere l'uguaglianza dei moduli, cioè $\rho^n = r$ e l'uguaglianza a meno di multipli interi di $2\pi$ degli argomenti:
$n \theta = \alpha + 2 k \pi$ con $k\in \ZZ$.
Dunque si trova
\[
  \theta = \frac{\alpha}{n} + k\frac{2\pi}{n}
\qquad k \in \ZZ.
\]
Osserviamo ora che per $k=0,\dots, n-1$ il secondo addendo
$k 2\pi /n$ assume $n$ valori distinti compresi in $[0,2\pi)$.
Per gli altri valori di $k$ si ottengono degli angoli che differiscono
da questi di un multiplo di $2\pi$ e quindi non si trovano
altre soluzioni.

Dunque l'equazione $z^n = c$ per $c\neq 0$ ha $n$ soluzioni distinte date
da
\[
z_k = \sqrt[n]{r} \cdot e^{i\alpha/n + 2k\pi i /n},
\qquad k=0,1, \dots, n-1
\]
dove $\alpha = \arg(c)$ e $r = \abs{c}$.
Dal punto di vista geometrico si osserva che
$z_0$ è il numero complesso con modulo la radice $n$-esima del numero
dato $c$ e argomento pari ad un $n$-esimo dell'argomento di $c$.
Tutte le altre soluzioni si trovano sulla circonferenza centrata in $0$
e passante per $z_0$ e risultano essere, insieme ad $z_0$, i vertici
di un $n$-agono regolare.

In particolare nel caso $c=1$ si osserva che le radici $n$-esime dell'unità
si rappresentano geometricamente come i vertici dell'$n$-agono regolare iscritto
nella circonferenza unitaria e con un vertice in $z_0=1$.

\begin{exercise}
Si trovino le soluzioni $z \in \CC$ delle seguenti equazioni.
Scrivere le soluzioni in forma polare e cartesiana.
\begin{gather*}
   z^4 = -4 \\
   z^6 = i\\
   z^3 = -8i \\
   z^4 = z\\
   z^2 + 1 = i\sqrt{3} \\
   (z-i)^4 = 1\\
   1 + z + z^2 + z^3 = 0\\
   z^{14} - z^6 - z^8 + 1 = 0
\end{gather*}
\end{exercise}

\section{polinomi}

\begin{definition}[funzione polinomiale]
Diremo che una funzione $f\colon \CC \to \CC$ è una
\emph{funzione polinomiale}
\mynote{funzione polinomiale}%
\index{funzione!polinomiale}%
\index{polinomio}%
a coefficienti complessi se esiste $N\in \NN$ ed esistono dei numeri complessi $a_0, a_1, \dots, a_N$ tali che per ogni $z\in \CC$ si abbia
\[
  f(z) = \sum_{k=0}^N a_k z^k.
\]
Usualmente si denota con $\CC[z]$
l'insieme di tutte le funzioni polinomiali a coefficienti in $\CC$. \end{definition}

Nel seguito chiameremo più semplicemente \emph{polinomi} le funzioni polinomiali. Dobbiamo però avvertire che a rigore il polinomio non è la funzione $f(z)$ definita più sopra ma è l'operazione astratta di applicare ad un oggetto qualunque $z$ (non necessariamente un numero) le opportune operazioni di moltiplicazione e di addizione. Ad esempio se $M$ è una matrice e $p$ è il polinomio $p(z) = 3 z^2+2$ ha senso considerare la matrice $f(M) = 3 M^2 + 2 M^0$ dove $M^2= M\cdot M$ e $M^0 = Id$.

Più in generale possiamo considerare polinomi a coefficienti in un qualunque \myemph{anello commutativo}
cioè su un insieme in cui sono definite la somma e il prodotto e su cui valgono le proprietà associativa (per somma e prodotto), commutativa (per somma e prodotto), esistenza dell'opposto (per la somma) e la proprietà distributiva.
Ogni campo è un anello commutativo, ma negli anelli non è necessario esista sempre l'inverso moltiplicativo.
Esempi di anelli commutativi sono: $\CC$, $\RR$, $\QQ$ e $\ZZ$.
Tratteremo in questa sezione solamente i polinomi a coefficienti in $\CC$ e li considereremo come funzioni $\CC \to \CC$. E' chiaro che i risultati ottenuti potranno essere utilizzati anche per i polinomi a coefficienti in $\RR$ che, usualmente, vengono considerati come funzioni $\RR \to \RR$ ma potrebbero anche essere considerati un sottospazio dei polinomi $\CC \to \CC$.

L'insieme $V = \CC^\CC$ di tutte le funzioni $f\colon \CC \to\CC$ è uno spazio vettoriale complesso in quanto se $f,g\in V$ e $\lambda, \mu \in \CC$ si può definire la combinazione lineare di $f$ e $g$ come
\[
  (\lambda f+ \mu g)(z) = \lambda f(z) + \mu g(z)
\]
e risulta quindi che $\lambda f + \mu g$ è ancora un elemento di $V$.

Se per ogni $n\in \NN$ consideriamo le particolari funzioni $e_n\in V$ definite da
\[
  e_n(z) = z^n
\]
ci accorgiamo che l'insieme dei polinomi $\CC[z]$ non è altro
che l'insieme delle funzioni che si ottengono facendo una combinazione
lineare finita di queste funzioni. Cioè $\CC[z]$ è lo spazio generato dalle funzioni (vettori di $\CC^\CC$): $1, z, z^2, \dots, z^n,\dots$

Osserviamo che gli spazi $\CC^\CC$ e $\CC[z]$ hanno una struttura di anello (è possibile fare il prodotto di funzioni, ma solo le funzioni che non si annullano mai hanno inverso moltiplicativo).

\begin{theorem}[principio di annullamento dei polinomi]
\label{th:annullamento_polinomi}
\index{principio di annullamento dei polinomi}
Sia $N \in \NN$ e siano $a_0, \dots, a_N$ numeri complessi tali che
\[
\forall z \in \NN \colon \sum_{k=0}^N a_k z^k = 0.
\]
Allora $a_k=0$ per ogni $k=0,\dots, N$.
\end{theorem}
%
\begin{proof}
Supponiamo per assurdo che ci sia almeno un coefficiente $a_k$ non nullo. Senza perdita di generalità possiamo supporre che sia l'ultimo cioè $a_N \neq 0$ in quanto se fosse $a_N=0$ potrei trascurare l'ultimo addendo e decrementare $N$.
Se $a_N\neq 0$ possiamo allora scrivere
\[
 \sum_{k=0}^N a_k z^k = a_N z^N \enclose{ 1 + \sum_{k=0}^{N-1} \frac{a_k}{a_N}\frac{1}{z^{N-k}}}.
\]
Per ipotesi il lato sinistro si annulla per ogni $z\in \NN$ e quindi si deve annullare il limite per $z\to +\infty$, $z \in \NN$ di ambo i lati dell'uguaglianza. Ma nel lato destro ogni termine della sommatoria
tende a zero se $z \to +\infty$ e quindi la parentesi tende a $1$. Affinché il prodotto tenda a zero è quindi necessario che sia $a_N = 0$ in quanto $z^N \to +\infty$. Assurdo.
\end{proof}

In particolare il teorema precedente ci dice che il polinomio con tutti i coefficienti nulli è l'unico polinomio che si annulla su tutto $\CC$.

Dal punto di vista dell'algebra lineare questo significa
che i vettori $1,z,z^2, \dots$ dello spazio vettoriale $\CC^\CC$ sono vettori indipendenti. Per definizione essi generano $\CC[z]$ e dunque sono in effetti una base di $\CC[z]$.
Risulta quindi che $\CC[z]$ e $\CC^\CC$ siano spazi vettoriali di dimensione infinita.

L'enunciato è però più generale (basta che il polinomio si annulli sui numeri naturali) e questo ci garantisce che tale risultato può essere applicato anche ai polinomi visti come funzioni definite solamente su $\RR$ su $\QQ$ o anche solo su $\ZZ$. Dunque il risultato si applica anche a $\RR[x]$: i polinomi a coefficienti reali visti come funzioni $\RR \to \RR$. In effetti questo sarà il caso più importante per quanto riguarda il prosieguo del corso.

\begin{theorem}[principio di identità dei polinomi]
\label{th:identita_polinomi}
\index{principio di identità dei polinomi}
Dati due polinomi
\[
  f(z) = \sum_{k=0}^N a_k z^k, \qquad
  g(z) = \sum_{k=0}^M b_k z^k
\]
si ha che $f=g$
se e solo se $a_k=b_k$ per ogni $k\in \NN$ (intendendo che $a_k=0$ se $k>N$ e $b_k = 0$ se $k>M$).

Il risultato è valido anche se consideriamo i polinomi come funzioni $\RR\to \RR$, $\QQ \to \QQ$ o $\ZZ \to \ZZ$.
\end{theorem}
%
\begin{proof}
Possiamo innanzitutto supporre $N=M$ semplicemente aggiungendo coefficienti nulli al polinomio con meno termini. Si potrà considerare  allora la differenza tra i due polinomi:
\[
  f(z)-g(z) = \sum_{k=0}^N (a_k - b_k)z^k.
\]
Chiaramente se $a_k=b_k$ per ogni $k=0,\dots,N$ il termine sul lato destro si annulla per ogni $z\in \CC$ e quindi si ottiene $f=g$. Viceversa se $f=g$ (anche solo su $\NN$)
il lato sinistro è zero e per il teorema di annullamento dei polinomi possiamo quindi concludere che tutti i coefficienti $a_k-b_k$ sono nulli. Dunque $a_k = b_k$ per ogni $k$.
\end{proof}

\begin{definition}[grado]
In
\mymargin{grado di un polinomio}
base al teorema precedente se $f$ è un polinomio non nullo esiste una unica sequenza di coefficienti $a_k\in \CC$ e un unico $N\in \NN$ tali che $a_k=0$ per ogni $k>N$ e $a_N\neq 0$, per cui si ha
\[
  f(z) = \sum_{k=0}^N a_k z^k.
\]
Il numero naturale $N$ si chiama \myemph{grado del polinomio $f$}
e si denota con $\deg f$.

Il polinomio nullo $f(z)=0$ si può rappresentare come una somma \emph{vuota} e non ha nessun coefficiente diverso da zero.
Per convenzione il suo grado si pone uguale a $-\infty$:
$\deg f = -\infty$.
\end{definition}

Si osservi che se il polinomio $f$ ha coefficienti $a_k$ potremmo definire
\[
  \deg f = \sup \{k\in \NN \colon a_k \neq 0\}.
\]
Se $f$ è il polinomio nullo l'insieme di cui si vuole prende l'estremo superiore è vuoto e, coerentemente con la definizione di $\sup$, il grado di $f$ risulta quindi $-\infty$.

\begin{theorem}[grado della somma e del prodotto]
Se $f$ e $g$ sono polinomi anche $f+g$ e $f\cdot g$ sono polinomi.
Si ha sempre
\[
\deg (f+g) \le \max\{\deg f, \deg g\}
\]
e se $\deg f \neq \deg g$ si ha
\[
\deg (f+g) = \max\{\deg f, \deg g\}.
\]
Inoltre
\[
 \deg (f\cdot g) = \deg f + \deg g.
\]
\end{theorem}
%
\begin{proof}
Sia
\[
  f(z) = \sum_{k=0}^{\deg f} a_k z^k, \qquad g(z) = \sum_{k=0}^{\deg g} b_k z^k.
\]
Possiamo considerare $N=\max\{\deg f, \deg g\}$ e definire $a_k=0$ e $b_k=0$ per ogni $k$ maggiore del grado del polinomio corrispondente. Si ha allora
\[
  f(z) + g(z) = \sum_{k=0}^N a_k z^k + \sum_{k=0}^N b_k z^k
    = \sum_{k=0}^N (a_k + b_k) z^k.
\]
E' possibile che $f+g$ abbia grado inferiore ad $N$ in quanto non possiamo garantire che $a_N+b_N$ sia non nullo a meno che i gradi dei due polinomi non siano diversi perché in tal caso uno tra $a_N$ e $b_N$ è nullo e l'altro, essendo il termine di grado massimo, è non nullo.

Per quanto riguarda il prodotto supponiamo inizialmente che $f$ e $g$ non siano nulli. Allora si ha
\begin{align*}
 f(z) \cdot g(z)
 &= \enclose{\sum_{k=0}^{\deg f} a_k z^k} \cdot \enclose{\sum_{j=0}^{\deg g} b_j z^j}\\
 &= \sum_{k=0}^{\deg f} \sum_{j=0}^{\deg g} a_k b_j z^{k+j} \\
 &= \sum_{n=0}^{\deg f + \deg g} \sum_{k=0}^n a_k b_{n-k} z^n.
\end{align*}
Nell'ultimo passaggio abbiamo cambiato variabile negli indici, ponendo $n=k+j$ da cui $j=n-k$ e inoltre stiamo supponendo, per comodità, che $a_k=0$ quando $k>\deg f$ e $b_k = 0$ per $k<0$.
In effetti quando $n= \deg f + \deg g$ la somma
\[
  c_n = \sum_{k=0}^n a_k b_{n-k}
\]
ha un solo addendo non nullo che corrisonde a $k=\deg f$ e $n-k=\deg g$.
Tale addendo è sicuramente non nullo in quanto è il prodotto dei coefficienti di grado massimo di $f$ e $g$. Risulta quindi che il polinomio prodotto ha grado esattamente uguale a $\deg f + \deg g$.

Se almeno uno tra $f$ e $g$ è nullo allora chiaramente anche il prodotto è nullo. D'altra parte se uno tra $\deg f$ e $\deg g$ è uguale a $-\infty$ anche la somma è $-\infty$. Risulta quindi che il risultato è verificato anche nel caso particolare dei polinomi nulli.
\end{proof}

\begin{theorem}[divisione tra polinomi]
\index{divisione tra polinomi}
Dati due polinomi $p(z)$ e $d(z)$ con $d\neq 0$ è possibile trovare, in modo unico, due polinomi $q(z)$ (quoziente) e $r(z)$ (resto) con $\deg r < \deg d$
tali che:
\[
  p(z) = q(z) \cdot d(z) + r(z) \qquad \forall z\in \CC.
\]
\end{theorem}
%
\begin{proof}
\emph{Passo 1:} supponiamo che sia $\deg p < \deg d$.
In questo caso deve necessariamente essere $q=0$ altrimenti si avrebbe $\deg (q\cdot d) = \deg q + \deg d \ge \deg d > \deg r$ da cui
$\deg (q\cdot d + r) = \deg(q\cdot d) = \deg q + \deg d > \deg p$ e non si potrebbe avere l'uguaglianza $p = q\cdot d + r$.
Ma posto $q=0$ e $r=p$ si ha $\deg r = \deg p < \deg d$ e l'uguaglianza è certamente (e unicamente) soddisfatta.

\emph{Passo 2:} supponiamo che sia $\deg p \ge \deg d$.
Poniamo $N=\deg p$ e $M=\deg d$. Sia $a_N\neq 0$ il coefficiente del termine di grado massimo di $p$ e $b_M\neq 0$ il coefficiente di grado massimo del polinomio $d$.
E' allora facile verificare che il polinomio
\[
\frac{a_N}{b_M} z^{N-M}\cdot d(z)
\]
ha lo stesso grado di $p(z)$ e il suo coefficiente di grado massimo è uguale ad $a_N$ in quanto è il prodotto di $a_N/b_M$ per $b_M$.
Dunque il polinomio
\[
 p_1(z) = p(z) - \frac{a_N}{b_N} z^{N-M}\cdot d(z)
\]
ha grado strettamente inferiore a $p$.
Possiamo ora supporre, mediante un ragionamento induttivo su $\deg p - \deg d$
che per il polinomio $p_1$ il risultato del teorema sia valido cioè
che esistano unici dei polinomio $q_1$ e $r$ con $\deg r < \deg d$ tali che
\[
  p_1(z) = q_1(z) \cdot d(z) + r(z).
\]
Il caso base del ragionamento induttivo, $\deg p = \deg d$, è garantito dal Passo 1.
Avremo allora:
\begin{align*}
  p(z) &= p_1(z) + \frac{a_N}{b_N} z^{N-M}\cdot d(z)\\
       &= q_1(z) \cdot d(z) + r_1(z) + \frac{a_N}{b_N} z^{N-M}\cdot d(z)\\
       &= (\frac{a_N}{b_N} z^{N-M} + q_1(z)) \cdot d(z) + r_1(z).
\end{align*}
Posto quindi
\[
 q(z) = \frac{a_N}{b_N} z^{N-M} + q_1(z)
\]
il risultato è dimostrato.
\end{proof}

La dimostrazione del teorema precedente fornisce anche un algoritmo per eseguire la divisione (con resto) tra polinomi, come si può comprendere dallo svolgimento del seguente esercizio.

\begin{exercise}
Sia $p(z) = z^4-3 z^2 + 2z + 1$ e $d(z) = z^2-1$.
Eseguire la divisione con resto cioè:
trovare $q(z)$ ed $r(z)$ con $\deg r < \deg d$ tali che
\[
p(z) = q(z) \cdot d(z) + r(z).
\]
\end{exercise}
%
\begin{proof}[Svolgimento.]
Il rapporto tra i termini di grado massimo di $p(z)$ e $d(z)$ è $z^4/z^2 = z^2$. Dunque consideriamo come primo monomio $z^2$.
Si ha
\begin{align*}
  p_1(z)
  &= p(z) - z^2 \cdot d(z)
  = z^4-3z^2+2z+1 - z^4+z^2 \\
  &= -2z^2+2z+1.
\end{align*}
Ripetiamo il procedimento con $p_1$ al posto di $p$.
Il rapporto tra i termini di grado massimo di $p_1(z)$ e $d(z)$
è il monomio $-2$. Si ha
\[
  p_2(z) = p_1(z) - (-2) d(z) = -2z^2 + 2z + 1 + 2z^2 - 2 = 2z -1.
\]
Visto che $\deg p_2 < \deg d$ la divisione termina e si pone $r(z) = 2z-1$. Si ha quindi $q(z) = z^2 - 2$ (la somma dei monomi trovati)
e risulta:
\[
  p(z) = (z^2 - 2)\cdot d(z) + 2z -1.
\]
\end{proof}

\begin{theorem}[Ruffini]
\index{teorema!di Ruffini}
\index{Ruffini}
Sia $p(z)$ un polinomio non nullo.
Se $z_0 \in \CC$ è tale che $p(z_0)=0$
allora esiste un polinomio $q(z)$ con $\deg q = (\deg p) - 1$
tale che
\[
  p(z) = (z-z_0)\cdot q(z).
\]
\end{theorem}
%
\begin{proof}
In base al teorema precedente si può fare la divisione tra $p(z)$ e $d(z) = z- z_0$ per ottenere un polinomio $q(z)$ e un resto $r(z)$ con $\deg r < 1$ tali che
\[
  p(z) = (z-z_0)\cdot q(z) + r(z).
\]
Siccome $\deg r(z) < 1$ si ha in effetti che $r(z)=c$ è una costante:
\[
  p(z) = (z-z_0) \cdot q(z) + c
\]
e sostituendo $z=z_0$ si scopre che $c = p(z_0) = 0$.
\end{proof}

\section{il teorema fondamentale dell'algebra}

Per dimostrare il teorema fondamentale dell'algebra dobbiamo estendere il teorema di Weierstrass alle funzioni di una variabile complessa.
Nel teorema di Weierstrass la funzione per ipotesi è definita su un intervallo chiuso e limitato. Nel piano complesso non esiste il concetto di \emph{intervallo} in quanto non abbiamo un ordinamento ma vedremo che comunque il teorema di Weierstrass rimane valido per le funzioni continue definite su insiemi chiusi e limitati secondo le seguenti definizioni.

\begin{definition}[chiusura sequenziale]
Un insieme $A\subset \CC$ si dice
essere \myemph{sequenzialmente chiuso}
se presa una qualunque successione
di punti $a_n\in A$ se $a_n \to a$ per qualche $a\in \CC$
allora $a\in A$.
\end{definition}

\begin{definition}[limitatezza]
Un insieme $A\subset \CC$ si dice essere \myemph{limitato}
se
\[
  \sup \{ \abs{z}\colon z \in A\} < +\infty.
\]

Una successione $z_n\in \CC$ si dice essere limitata se l'insieme
$\{z_n\colon n\in \NN\}$ è limitato ovvero se
\[
  \sup_{n\in \NN} \abs{z_n} < +\infty.
\]
\end{definition}

\begin{definition}[disco]
Dato $R\ge 0$ si può definire il disco complesso di raggio $R$ come
l'insieme $D_R\subset \CC$ definito da
\[
  D_R = \{z\in \CC\colon \abs{z} \le R\}.
\]
Geometricamente si tratta di un cerchio pieno di raggio $R$ centrato in $0$.
\end{definition}

\begin{theorem}[il disco è chiuso e limitato]
Per ogni $R\in [0,+\infty)$ il disco $D_R$ è un sottoinsieme di $C$ non vuoto, chiuso e limitato.
\end{theorem}
%
\begin{proof}
Per ogni $R\ge 0$ si ha $0\in D_R$ e quindi $D_R$ non è mai vuoto.

Che $D_R$ sia limitato è pure ovvio,
in quanto dato $z\in D_R$ si ha per
definizione $\abs{z}\le R$ e dunque $\sup_{z\in D_R} \abs{z} = R < +\infty$.

Per dimostrare che $D_R$ è chiuso consideriamo una qualunque successione $a_n \in D_R$. Sappiamo dunque che $\abs{a_n} \le R$
cioè $R-\abs{a_n} \ge 0$ per ogni $n\in \NN$.
Per la continuità del modulo sappiamo che $R-\abs{a_n}\to R-\abs{a}$
e per il teorema della permanenza del segno possiamo concludere che $R-\abs{a}\ge 0$ cioè che $\abs{a}\le R$ ovvero $a \in D_R$. Come volevamo dimostrare.
\end{proof}

\begin{theorem}[Bolzano-Weierstrass complesso]
Se $z_n\in \CC$ è una successione limitata allora
è possibile estrarre una sottosuccessione $z_{n_k}$ convergente:
$z_{n_k} \to z$ con $z\in \CC$.
\end{theorem}
%
\begin{proof}
Siano $x_n$ e $y_n$ la parte reale ed immaginaria di $z_n$: $z_n = x_n + i y_n$. Visto che $\abs{x_n} =\sqrt{x_n^2}\le \sqrt{x_n^2+y_n^2} = \abs{z_n}$ e, allo stesso modo $\abs{y_n} \le \abs{z_n}$,
possiamo affermare che entrambe le successioni $x_n$ e $y_n$ sono limitate (ma stavolta in $\RR$).
Dunque possiamo applicare il teorema di Bolzano-Weierstrass (reale) alla successione $x_n$ per trovare una sottosuccessione $x_{n_j}\to x$ convergente. E possiamo applicare di nuovo il teorema di Bolzano-Weierstrass alla sottosuccessione $y_{n_j}$ per trovare una sotto-sottosuccessione $y_{n_{j_k}}\to y$ anch'essa convergente.
Posto $n_k = n_{j_k}$ avremo dunque trovato una sottosuccessione $z_{n_k} = x_{n_k} + i y_{n_k} \to x+iy$ convergente.
\end{proof}

\begin{theorem}[Weierstrass complesso]
Sia $A\subset \CC$ un insieme non vuoto, sequenzialmente chiuso e limitato e sia $f\colon A \to \RR$ una funzione sequenzialmente continua. Allora $f$ ha massimo e minimo su $A$.
\end{theorem}
%
\begin{proof}
Dimostriamo l'esistenza del minimo: per il massimo la dimostrazione è perfettamente analoga.
Sia $m=\inf f(A)$.
Essendo $A$ non vuoto, per il lemma sull'esistenza delle successioni minimizzanti sappiamo esistere una successione $z_n \in A$ tale che $f(z_n) \to m$.
Essendo $A$ limitato possiamo applicare il teorema di Bolzano-Weierstrass per trovare $z\in \CC$ e una sottosuccessione $z_{n_k} \to z$. Essendo $A$ sequenzialmente chiuso possiamo quindi affermare che $z\in A$. Essendo $f$ continua concludiamo che
\[
f(z) = \lim_{k\to+\infty} f(z_{n_k}) = m
\]
e dunque $z$ è un punto di minimo per $f$.
\end{proof}

\begin{theorem}[esistenza del minimo per funzioni coercive]
Sia $f\colon \CC \to \RR$ una funzione continua tale che per ogni
successione $z_n \to \infty$ (ovvero $\abs{z_n}\to +\infty$)
si abbia $f(z_n) \to +\infty$.
Allora $f$ ha minimo.
\end{theorem}
%
\begin{proof}
Consideriamo l'insieme
\[
  A = \{z \in \CC \colon f(z) \le f(0)\}.
\]
Chiaramente $0\in A$ e quindi $A$ non è vuoto.
L'insieme $A$ è anche sequenzialmente chiuso in quanto se $z_k\in A$ allora $f(0) - f(z_k)\ge 0$,
per continuità $f(0)-f(z_k)\to f(0)-f(z)$
e per il teorema della permanenza del segno si ottiene $f(0)-f(z) \ge 0$ cioè $z \in A$.
Dimostriamo ora che $A$ è anche limitato. Se non lo fosse esisterebbe, per assurdo, una successione $z_n \in A$ tale che $\abs{z_n}\to +\infty$ cioè $z_n \to \infty$. Ma allora, per ipotesi su $f$, si avrebbe $f(z_n)\to +\infty$ che contraddice la condizione $f(z_n) \le f(0)$. Essendo $A$ non vuoto, sequenzialmente chiuso e limitato ed essendo $f\colon A \to \RR$ continua, possiamo applicare il teorema di Weierstrass complesso per dedurre che $f$ ha minimo su $A$ in un punto $w \in A$. Ma essendo $0\in A$ si avrà sicuramente $f(w)\le f(0)$ e per ogni $z\in \CC \setminus A$ si ha invece $f(z) > f(0)$ per come è stato definito $A$. Dunque $w$ è minimo di $f$ su tutto $\CC$, non solo su $A$.
\end{proof}

\begin{theorem}[teorema fondamentale dell'algebra]
\mynote{teorema fondamentale dell'algebra}
\index{teorema!fondamentale dell'algebra}
Sia $f(z)$ un polinomio di grado $N\ge 1$ a coefficienti complessi:
\[
  f(z) = \sum_{j=0}^N a_j \cdot z^j
\]
con $a_j\in \CC$ per $j=0,\dots,N$ e $a_N \neq 0$.
Allora esiste $w\in \CC$ tale che $f(w) = 0$.
\end{theorem}
%
\begin{proof}
Osserviamo innanzitutto che $\abs{f(z)}$ è coerciva cioè che
se $z_n \to \infty$ allora $\abs{f(z_n)}\to +\infty$.
Infatti si ha
\begin{align*}
  \abs{f(z_n)}
  &= \abs{\sum_{j=0}^N a_j z_n^j}
  = \abs{a_N z_n^N  + \sum_{j=0}^{N-1} a_j z_n^j}\\
  &= \abs{z_n}^N \cdot \abs{a_N + \sum_{j=0}^{N-1} \frac{a_j}{z_n^{N-j}}}
  \to +\infty
\end{align*}
se $z_n \to \infty$.

Sappiamo che tutti i polinomi sono funzioni continue in quanto somme di prodotti di funzioni continue e il modulo è anch'esso una funzione continua dunque $\abs{f(z)}$ è certamente una funzione continua.

Dunque possiamo applicare il teorema di esistenza del minimo per le funzioni coercive: esiste $w\in \CC$ tale che $\abs{f(w)}$ è minimo.

Per concludere il teorema basterà dimostrare che $f(w)=0$.
L'idea che vogliamo sviluppare è che i polinomi complessi se assumono un valore $f(w)$ in un punto $w\in \CC$ allora assumono anche tutti i valori vicini ad esso in quanto \emph{localmente} il polinomio assomiglia ad una potenza $z^n$ e l'equazione $z^n=c$ ha sempre soluzione, come abbiamo già visto. Dunque vicino a $w$ ci saranno dei punti in cui $f$ assume valori che in modulo sono minori a $f(w)$: a meno che non sia proprio $f(w)=0$, nel qual caso ovviamente non è possibile avere numeri con modulo inferiore a $0$.
Per semplificare la notazione vogliamo andremo a traslare e riscalare il polinomio $f$ in modo che il punto di minimo vada in $0$ e il valore con modulo minimo diventi $1$.

Supponiamo per assurdo che sia $f(w)\neq 0$ e consideriamo il polinomio ausiliario
\[
  g(z) = \frac{f(w+z)}{f(w)}.
\]
Andremo a dimostrare che esiste uno $z\neq 0$ tale che $\abs{g(z)}<1$:
questo ci porterà all'assurdo in quanto si avrebbe
\[
\abs{f(w+z)} = \abs{f(w)} \cdot \abs{g(z)} < \abs{f(w)}
\]
e quindi $w$ non sarebbe un punto di minimo per $\abs{f}$.

Il polinomio $g$ si può scrivere, al solito, come somma di monomi
\[
  g(z) = b_0 + b_1 z + \dots + b_N z^n.
\]
Essendo $g(0)=1$ si ha $b_0=1$. Vicino a $z=0$ il comportamento del polinomio è dominato dai termini di grado più basso.
Sia $k\ge 1$ il primo indice per cui $b_k\neq 0$. Osserviamo che tale $k$ esiste perché se tutti i coefficienti $b_k$ fossero nulli per $k\ge 1$
allora
il polinomio $g$ sarebbe costante e allora anche $f$ sarebbe costante, cosa che abbiamo escluso richiedendo per ipotesi che $f$ abbia grado $N\ge 1$.
Il polinomio $g$
si potrà dunque scrivere nella forma:
\begin{align*}
  g(z) &= 1 + b_k z^k + b_{k+1} z^{k+1}\dots + b_N z^n \\
       &= 1 + b_k z^k + z^{k+1}\enclose{b_{k+1} + b_{k+2}z + \dots + b_N
       z^{n-k-1}}\\
       &= 1 + b_k z^k + z^{k+1} \cdot q(z)
\end{align*}
dove $q(z)$ è un polinomio di grado $n-k-1$.

Se scriviamo $b_k$ e $z$ in forma esponenziale:
\[
  b_k = r e^{i\alpha}, \qquad
  z = \rho e^{i\theta}
\]
scegliendo $\theta = (\pi - \alpha)/k$ otteniamo che $b_k z^k$ sia un numero reale negativo, in particolare:
\begin{align*}
  \abs{g(\rho e^{i\theta})}
    &= \abs{1 + r e^{i\alpha} \rho^k e^{ik\theta}
    +  \rho^{k+1} e^{i(k+1)\theta} q (\rho e^{i\theta})} \\
    & \le  \abs{1 + r \rho^k e^{i\pi}} + \rho^{k+1} \abs{q(\rho e^{i\theta})} \\
    &= \abs{1 - r \rho^k} + \rho^{k+1} \abs{q(\rho e^{i\theta})}.
\end{align*}

Essendo $q(z)$ una funzione continua sappiamo, per il teorema di Weierstrass complesso, che $\abs{q(z)}$ ha massimo $M<+\infty$
su $D_1$.
Ovvero per ogni $z\in \CC$ con $\abs{z} \le 1$ si ha $\abs{q(z)} \le M$.
In particolare nel nostro caso $\abs{z}=\rho$ e quindi se $\rho \le 1$ possiamo affermare che $\abs{q(\rho e^{i\theta})} \le M$.

Dunque, proseguendo la stima fatta in precedenza, si ha, per ogni $\rho \le 1$
\[
\abs{g(\rho e^{i\theta})} \le \abs{1-r \rho^k} + M\cdot \rho^{k+1}.
\]
Se ora imponiamo anche che sia $\rho < 1/\sqrt[k]{r}$ possiamo togliere il valore assoluto e
richiedendo inoltre che sia $\rho < r/M$ (ricordiamo che $r>0$ in quanto $b_k \neq 0$) si ottiene
\[
\abs{g(\rho e^{i\theta})}
\le 1-r \rho^k + M\cdot \rho^{k+1}
< 1 - r \rho^k + r \rho^k = 1.
\]
E' dunque possibile determinare un valore di $\rho$ abbastanza piccolo, ma non nullo,
in modo che posto $z= \rho e^{i\theta}$, si abbia $\abs{g(z)} < 1$ e la dimostrazione è completata.
\end{proof}

\begin{theorem}[Decomposizione dei polinomi sui complessi]
\index{decomposizione dei polinomi}
Sia $p(z)$ un polinomio non nullo. Allora posto $n=\deg p$ esistono dei numeri complessi $z_1, z_2, \dots, z_n$ ed un numero complesso $c\neq 0$ tali che
\[
  p(z) = c \prod_{k=1}^n (z-z_k).
\]
Gli $z_k$ sono unici a meno dell'ordine e $c$ pure è univocamente determinato.
\end{theorem}
%
\begin{proof}
Dimostriamo il teorema per induzione su $n=\deg p$. Se $n=0$ il polinomio $p$ è costante: $p(z) = c$. Ricordando che un prodotto di $n=0$ fattori è uguale a $1$ si ottiene quindi il risultato voluto.

Sia ora $p(z)$ un qualunque polinomio di grado $n>1$. Per il teorema fondamentale dell'algebra sappiamo che esiste un numero complesso $z_n$ tale che $p(z_n)=0$. Per il teorema di Ruffini si ha allora
\[
  p(z) = (z-z_n) q(z)
\]
con $q$ un qualche polinomio di grado $n-1$. Per ipotesi induttiva possiamo dunque supporre che esistano $z_1, \dots, z_{n-1}$ e $c$ numeri complessi tali che
\[
   q(z) = c \prod_{k=1}^{n-1} (z-z_k)
\]
e la tesi segue.
\end{proof}
